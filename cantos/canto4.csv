ids,sentences
4.1.1.1,maitreya uvāca
4.1.2.1,ākūtiṁ rucaye prādād
4.1.2.2,api bhrātṛmatīṁ nṛpaḥ
4.1.2.3,putrikā-dharmam āśritya
4.1.2.4,śatarūpānumoditaḥ
4.1.3.1,prajāpatiḥ sa bhagavān
4.1.3.2,rucis tasyām ajījanat
4.1.3.3,mithunaṁ brahma-varcasvī
4.1.3.4,parameṇa samādhinā
4.1.5.1,āninye sva-gṛhaṁ putryāḥ
4.1.5.2,putraṁ vitata-rociṣam
4.1.5.3,svāyambhuvo mudā yukto
4.1.5.4,rucir jagrāha dakṣiṇām
4.1.6.1,tāṁ kāmayānāṁ bhagavān
4.1.6.2,uvāha yajuṣāṁ patiḥ
4.1.6.3,tuṣṭāyāṁ toṣam āpanno
4.1.6.4,’janayad dvādaśātmajān
4.1.7.1,toṣaḥ pratoṣaḥ santoṣo
4.1.7.2,bhadraḥ śāntir iḍaspatiḥ
4.1.7.3,idhmaḥ kavir vibhuḥ svahnaḥ
4.1.7.4,sudevo rocano dvi-ṣaṭ
4.1.8.1,tuṣitā nāma te devā
4.1.8.2,āsan svāyambhuvāntare
4.1.8.3,marīci-miśrā ṛṣayo
4.1.8.4,yajñaḥ sura-gaṇeśvaraḥ
4.1.9.1,priyavratottānapādau
4.1.9.2,manu-putrau mahaujasau
4.1.9.3,tat-putra-pautra-naptṝṇām
4.1.9.4,anuvṛttaṁ tad-antaram
4.1.10.1,devahūtim adāt tāta
4.1.10.2,kardamāyātmajāṁ manuḥ
4.1.10.3,tat-sambandhi śruta-prāyaṁ
4.1.10.4,bhavatā gadato mama
4.1.11.1,dakṣāya brahma-putrāya
4.1.11.2,prasūtiṁ bhagavān manuḥ
4.1.11.3,prāyacchad yat-kṛtaḥ sargas
4.1.11.4,tri-lokyāṁ vitato mahān
4.1.12.1,yāḥ kardama-sutāḥ proktā
4.1.12.2,nava brahmarṣi-patnayaḥ
4.1.12.3,tāsāṁ prasūti-prasavaṁ
4.1.12.4,procyamānaṁ nibodha me
4.1.13.1,patnī marīces tu kalā
4.1.13.2,suṣuve kardamātmajā
4.1.13.3,kaśyapaṁ pūrṇimānaṁ ca
4.1.13.4,yayor āpūritaṁ jagat
4.1.14.1,pūrṇimāsūta virajaṁ
4.1.14.2,viśvagaṁ ca parantapa
4.1.14.3,devakulyāṁ hareḥ pāda-
4.1.14.4,śaucād yābhūt sarid divaḥ
4.1.15.1,atreḥ patny anasūyā trīñ
4.1.15.2,jajñe suyaśasaḥ sutān
4.1.15.3,dattaṁ durvāsasaṁ somam
4.1.15.4,ātmeśa-brahma-sambhavān
4.1.16.1,vidura uvāca
4.1.17.1,maitreya uvāca
4.1.18.1,tasmin prasūna-stabaka-
4.1.18.2,palāśāśoka-kānane
4.1.18.3,vārbhiḥ sravadbhir udghuṣṭe
4.1.18.4,nirvindhyāyāḥ samantataḥ
4.1.19.1,prāṇāyāmena saṁyamya
4.1.19.2,mano varṣa-śataṁ muniḥ
4.1.19.3,atiṣṭhad eka-pādena
4.1.19.4,nirdvandvo ’nila-bhojanaḥ
4.1.20.1,śaraṇaṁ taṁ prapadye ’haṁ
4.1.20.2,ya eva jagad-īśvaraḥ
4.1.20.3,prajām ātma-samāṁ mahyaṁ
4.1.20.4,prayacchatv iti cintayan
4.1.21.1,tapyamānaṁ tri-bhuvanaṁ
4.1.21.2,prāṇāyāmaidhasāgninā
4.1.21.3,nirgatena muner mūrdhnaḥ
4.1.21.4,samīkṣya prabhavas trayaḥ
4.1.22.1,apsaro-muni-gandharva-
4.1.22.2,siddha-vidyādharoragaiḥ
4.1.22.3,vitāyamāna-yaśasas
4.1.22.4,tad-āśrama-padaṁ yayuḥ
4.1.23.1,tat-prādurbhāva-saṁyoga-
4.1.23.2,vidyotita-manā muniḥ
4.1.23.3,uttiṣṭhann eka-pādena
4.1.23.4,dadarśa vibudharṣabhān
4.1.24.1,praṇamya daṇḍavad bhūmāv
4.1.24.2,upatasthe ’rhaṇāñjaliḥ
4.1.24.3,vṛṣa-haṁsa-suparṇa-sthān
4.1.24.4,svaiḥ svaiś cihnaiś ca cihnitān
4.1.25.1,kṛpāvalokena hasad-
4.1.25.2,vadanenopalambhitān
4.1.25.3,tad-rociṣā pratihate
4.1.25.4,nimīlya munir akṣiṇī
4.1.26-27.1,cetas tat-pravaṇaṁ yuñjann
4.1.26-27.2,astāvīt saṁhatāñjaliḥ
4.1.26-27.3,ślakṣṇayā sūktayā vācā
4.1.26-27.4,sarva-loka-garīyasaḥ
4.1.28.1,eko mayeha bhagavān vividha-pradhānaiś
4.1.28.2,cittī-kṛtaḥ prajananāya kathaṁ nu yūyam
4.1.28.3,atrāgatās tanu-bhṛtāṁ manaso ’pi dūrād
4.1.28.4,brūta prasīdata mahān iha vismayo me
4.1.29.1,maitreya uvāca
4.1.30.1,devā ūcuḥ
4.1.31.1,athāsmad-aṁśa-bhūtās te
4.1.31.2,ātmajā loka-viśrutāḥ
4.1.31.3,bhavitāro ’ṅga bhadraṁ te
4.1.31.4,visrapsyanti ca te yaśaḥ
4.1.32.1,evaṁ kāma-varaṁ dattvā
4.1.32.2,pratijagmuḥ sureśvarāḥ
4.1.32.3,sabhājitās tayoḥ samyag
4.1.32.4,dampatyor miṣatos tataḥ
4.1.33.1,somo ’bhūd brahmaṇo ’ṁśena
4.1.33.2,datto viṣṇos tu yogavit
4.1.33.3,durvāsāḥ śaṅkarasyāṁśo
4.1.33.4,nibodhāṅgirasaḥ prajāḥ
4.1.34.1,śraddhā tv aṅgirasaḥ patnī
4.1.34.2,catasro ’sūta kanyakāḥ
4.1.34.3,sinīvālī kuhū rākā
4.1.34.4,caturthy anumatis tathā
4.1.35.1,tat-putrāv aparāv āstāṁ
4.1.35.2,khyātau svārociṣe ’ntare
4.1.35.3,utathyo bhagavān sākṣād
4.1.35.4,brahmiṣṭhaś ca bṛhaspatiḥ
4.1.36.1,pulastyo ’janayat patnyām
4.1.36.2,agastyaṁ ca havirbhuvi
4.1.36.3,so ’nya-janmani dahrāgnir
4.1.36.4,viśravāś ca mahā-tapāḥ
4.1.37.1,tasya yakṣa-patir devaḥ
4.1.37.2,kuberas tv iḍaviḍā-sutaḥ
4.1.37.3,rāvaṇaḥ kumbhakarṇaś ca
4.1.37.4,tathānyasyāṁ vibhīṣaṇaḥ
4.1.38.1,pulahasya gatir bhāryā
4.1.38.2,trīn asūta satī sutān
4.1.38.3,karmaśreṣṭhaṁ varīyāṁsaṁ
4.1.38.4,sahiṣṇuṁ ca mahā-mate
4.1.39.1,krator api kriyā bhāryā
4.1.39.2,vālakhilyān asūyata
4.1.39.3,ṛṣīn ṣaṣṭi-sahasrāṇi
4.1.39.4,jvalato brahma-tejasā
4.1.40.1,ūrjāyāṁ jajñire putrā
4.1.40.2,vasiṣṭhasya parantapa
4.1.40.3,citraketu-pradhānās te
4.1.40.4,sapta brahmarṣayo ’malāḥ
4.1.41.1,citraketuḥ surociś ca
4.1.41.2,virajā mitra eva ca
4.1.41.3,ulbaṇo vasubhṛdyāno
4.1.41.4,dyumān śakty-ādayo ’pare
4.1.42.1,cittis tv atharvaṇaḥ patnī
4.1.42.2,lebhe putraṁ dhṛta-vratam
4.1.42.3,dadhyañcam aśvaśirasaṁ
4.1.42.4,bhṛgor vaṁśaṁ nibodha me
4.1.43.1,bhṛguḥ khyātyāṁ mahā-bhāgaḥ
4.1.43.2,patnyāṁ putrān ajījanat
4.1.43.3,dhātāraṁ ca vidhātāraṁ
4.1.43.4,śriyaṁ ca bhagavat-parām
4.1.44.1,āyatiṁ niyatiṁ caiva
4.1.44.2,sute merus tayor adāt
4.1.44.3,tābhyāṁ tayor abhavatāṁ
4.1.44.4,mṛkaṇḍaḥ prāṇa eva ca
4.1.45.1,mārkaṇḍeyo mṛkaṇḍasya
4.1.45.2,prāṇād vedaśirā muniḥ
4.1.45.3,kaviś ca bhārgavo yasya
4.1.45.4,bhagavān uśanā sutaḥ
4.1.46-47.1,ta ete munayaḥ kṣattar
4.1.46-47.2,lokān sargair abhāvayan
4.1.46-47.3,eṣa kardama-dauhitra-
4.1.46-47.4,santānaḥ kathitas tava
4.1.48.1,tasyāṁ sasarja duhitṝḥ
4.1.48.2,ṣoḍaśāmala-locanāḥ
4.1.48.3,trayodaśādād dharmāya
4.1.48.4,tathaikām agnaye vibhuḥ
4.1.49-52.1,pitṛbhya ekāṁ yuktebhyo
4.1.49-52.2,bhavāyaikāṁ bhava-cchide
4.1.49-52.3,śraddhā maitrī dayā śāntis
4.1.49-52.4,tuṣṭiḥ puṣṭiḥ kriyonnatiḥ
4.1.53.1,yayor janmany ado viśvam
4.1.53.2,abhyanandat sunirvṛtam
4.1.53.3,manāṁsi kakubho vātāḥ
4.1.53.4,praseduḥ sarito ’drayaḥ
4.1.54-55.1,divy avādyanta tūryāṇi
4.1.54-55.2,petuḥ kusuma-vṛṣṭayaḥ
4.1.54-55.3,munayas tuṣṭuvus tuṣṭā
4.1.54-55.4,jagur gandharva-kinnarāḥ
4.1.56.1,devā ūcuḥ
4.1.57.1,so ’yaṁ sthiti-vyatikaropaśamāya sṛṣṭān
4.1.57.2,sattvena naḥ sura-gaṇān anumeya-tattvaḥ
4.1.57.3,dṛśyād adabhra-karuṇena vilokanena
4.1.57.4,yac chrī-niketam amalaṁ kṣipatāravindam
4.1.58.1,evaṁ sura-gaṇais tāta
4.1.58.2,bhagavantāv abhiṣṭutau
4.1.58.3,labdhāvalokair yayatur
4.1.58.4,arcitau gandhamādanam
4.1.59.1,tāv imau vai bhagavato
4.1.59.2,harer aṁśāv ihāgatau
4.1.59.3,bhāra-vyayāya ca bhuvaḥ
4.1.59.4,kṛṣṇau yadu-kurūdvahau
4.1.60.1,svāhābhimāninaś cāgner
4.1.60.2,ātmajāṁs trīn ajījanat
4.1.60.3,pāvakaṁ pavamānaṁ ca
4.1.60.4,śuciṁ ca huta-bhojanam
4.1.61.1,tebhyo ’gnayaḥ samabhavan
4.1.61.2,catvāriṁśac ca pañca ca
4.1.61.3,ta evaikonapañcāśat
4.1.61.4,sākaṁ pitṛ-pitāmahaiḥ
4.1.62.1,vaitānike karmaṇi yan-
4.1.62.2,nāmabhir brahma-vādibhiḥ
4.1.62.3,āgneyya iṣṭayo yajñe
4.1.62.4,nirūpyante ’gnayas tu te
4.1.63.1,agniṣvāttā barhiṣadaḥ
4.1.63.2,saumyāḥ pitara ājyapāḥ
4.1.63.3,sāgnayo ’nagnayas teṣāṁ
4.1.63.4,patnī dākṣāyaṇī svadhā
4.1.64.1,tebhyo dadhāra kanye dve
4.1.64.2,vayunāṁ dhāriṇīṁ svadhā
4.1.64.3,ubhe te brahma-vādinyau
4.1.64.4,jñāna-vijñāna-pārage
4.1.65.1,bhavasya patnī tu satī
4.1.65.2,bhavaṁ devam anuvratā
4.1.65.3,ātmanaḥ sadṛśaṁ putraṁ
4.1.65.4,na lebhe guṇa-śīlataḥ
4.1.66.1,pitary apratirūpe sve
4.1.66.2,bhavāyānāgase ruṣā
4.1.66.3,aprauḍhaivātmanātmānam
4.1.66.4,ajahād yoga-saṁyutā
4.2.1.1,vidura uvāca
4.2.2.1,kas taṁ carācara-guruṁ
4.2.2.2,nirvairaṁ śānta-vigraham
4.2.2.3,ātmārāmaṁ kathaṁ dveṣṭi
4.2.2.4,jagato daivataṁ mahat
4.2.3.1,etad ākhyāhi me brahman
4.2.3.2,jāmātuḥ śvaśurasya ca
4.2.3.3,vidveṣas tu yataḥ prāṇāṁs
4.2.3.4,tatyaje dustyajān satī
4.2.4.1,maitreya uvāca
4.2.5.1,tatra praviṣṭam ṛṣayo
4.2.5.2,dṛṣṭvārkam iva rociṣā
4.2.5.3,bhrājamānaṁ vitimiraṁ
4.2.5.4,kurvantaṁ tan mahat sadaḥ
4.2.6.1,udatiṣṭhan sadasyās te
4.2.6.2,sva-dhiṣṇyebhyaḥ sahāgnayaḥ
4.2.6.3,ṛte viriñcāṁ śarvaṁ ca
4.2.6.4,tad-bhāsākṣipta-cetasaḥ
4.2.7.1,sadasas-patibhir dakṣo
4.2.7.2,bhagavān sādhu sat-kṛtaḥ
4.2.7.3,ajaṁ loka-guruṁ natvā
4.2.7.4,niṣasāda tad-ājñayā
4.2.8.1,prāṅ-niṣaṇṇaṁ mṛḍaṁ dṛṣṭvā
4.2.8.2,nāmṛṣyat tad-anādṛtaḥ
4.2.8.3,uvāca vāmaṁ cakṣurbhyām
4.2.8.4,abhivīkṣya dahann iva
4.2.9.1,śrūyatāṁ brahmarṣayo me
4.2.9.2,saha-devāḥ sahāgnayaḥ
4.2.9.3,sādhūnāṁ bruvato vṛttaṁ
4.2.9.4,nājñānān na ca matsarāt
4.2.10.1,ayaṁ tu loka-pālānāṁ
4.2.10.2,yaśo-ghno nirapatrapaḥ
4.2.10.3,sadbhir ācaritaḥ panthā
4.2.10.4,yena stabdhena dūṣitaḥ
4.2.11.1,eṣa me śiṣyatāṁ prāpto
4.2.11.2,yan me duhitur agrahīt
4.2.11.3,pāṇiṁ viprāgni-mukhataḥ
4.2.11.4,sāvitryā iva sādhuvat
4.2.12.1,gṛhītvā mṛga-śāvākṣyāḥ
4.2.12.2,pāṇiṁ markaṭa-locanaḥ
4.2.12.3,pratyutthānābhivādārhe
4.2.12.4,vācāpy akṛta nocitam
4.2.13.1,lupta-kriyāyāśucaye
4.2.13.2,mānine bhinna-setave
4.2.13.3,anicchann apy adāṁ bālāṁ
4.2.13.4,śūdrāyevośatīṁ giram
4.2.14-15.1,pretāvāseṣu ghoreṣu
4.2.14-15.2,pretair bhūta-gaṇair vṛtaḥ
4.2.14-15.3,aṭaty unmattavan nagno
4.2.14-15.4,vyupta-keśo hasan rudan
4.2.16.1,tasmā unmāda-nāthāya
4.2.16.2,naṣṭa-śaucāya durhṛde
4.2.16.3,dattā bata mayā sādhvī
4.2.16.4,codite parameṣṭhinā
4.2.17.1,maitreya uvāca
4.2.18.1,ayaṁ tu deva-yajana
4.2.18.2,indropendrādibhir bhavaḥ
4.2.18.3,saha bhāgaṁ na labhatāṁ
4.2.18.4,devair deva-gaṇādhamaḥ
4.2.19.1,niṣidhyamānaḥ sa sadasya-mukhyair
4.2.19.2,dakṣo giritrāya visṛjya śāpam
4.2.19.3,tasmād viniṣkramya vivṛddha-manyur
4.2.19.4,jagāma kauravya nijaṁ niketanam
4.2.20.1,vijñāya śāpaṁ giriśānugāgraṇīr
4.2.20.2,nandīśvaro roṣa-kaṣāya-dūṣitaḥ
4.2.20.3,dakṣāya śāpaṁ visasarja dāruṇaṁ
4.2.20.4,ye cānvamodaṁs tad-avācyatāṁ dvijāḥ
4.2.21.1,ya etan martyam uddiśya
4.2.21.2,bhagavaty apratidruhi
4.2.21.3,druhyaty ajñaḥ pṛthag-dṛṣṭis
4.2.21.4,tattvato vimukho bhavet
4.2.22.1,gṛheṣu kūṭa-dharmeṣu
4.2.22.2,sakto grāmya-sukhecchayā
4.2.22.3,karma-tantraṁ vitanute
4.2.22.4,veda-vāda-vipanna-dhīḥ
4.2.23.1,buddhyā parābhidhyāyinyā
4.2.23.2,vismṛtātma-gatiḥ paśuḥ
4.2.23.3,strī-kāmaḥ so ’stv atitarāṁ
4.2.23.4,dakṣo basta-mukho ’cirāt
4.2.24.1,vidyā-buddhir avidyāyāṁ
4.2.24.2,karmamayyām asau jaḍaḥ
4.2.24.3,saṁsarantv iha ye cāmum
4.2.24.4,anu śarvāvamāninam
4.2.25.1,giraḥ śrutāyāḥ puṣpiṇyā
4.2.25.2,madhu-gandhena bhūriṇā
4.2.25.3,mathnā conmathitātmānaḥ
4.2.25.4,sammuhyantu hara-dviṣaḥ
4.2.26.1,sarva-bhakṣā dvijā vṛttyai
4.2.26.2,dhṛta-vidyā-tapo-vratāḥ
4.2.26.3,vitta-dehendriyārāmā
4.2.26.4,yācakā vicarantv iha
4.2.27.1,tasyaivaṁ vadataḥ śāpaṁ
4.2.27.2,śrutvā dvija-kulāya vai
4.2.27.3,bhṛguḥ pratyasṛjac chāpaṁ
4.2.27.4,brahma-daṇḍaṁ duratyayam
4.2.28.1,bhava-vrata-dharā ye ca
4.2.28.2,ye ca tān samanuvratāḥ
4.2.28.3,pāṣaṇḍinas te bhavantu
4.2.28.4,sac-chāstra-paripanthinaḥ
4.2.29.1,naṣṭa-śaucā mūḍha-dhiyo
4.2.29.2,jaṭā-bhasmāsthi-dhāriṇaḥ
4.2.29.3,viśantu śiva-dīkṣāyāṁ
4.2.29.4,yatra daivaṁ surāsavam
4.2.30.1,brahma ca brāhmaṇāṁś caiva
4.2.30.2,yad yūyaṁ parinindatha
4.2.30.3,setuṁ vidhāraṇaṁ puṁsām
4.2.30.4,ataḥ pāṣaṇḍam āśritāḥ
4.2.31.1,eṣa eva hi lokānāṁ
4.2.31.2,śivaḥ panthāḥ sanātanaḥ
4.2.31.3,yaṁ pūrve cānusantasthur
4.2.31.4,yat-pramāṇaṁ janārdanaḥ
4.2.32.1,tad brahma paramaṁ śuddhaṁ
4.2.32.2,satāṁ vartma sanātanam
4.2.32.3,vigarhya yāta pāṣaṇḍaṁ
4.2.32.4,daivaṁ vo yatra bhūta-rāṭ
4.2.33.1,maitreya uvāca
4.2.34.1,te ’pi viśva-sṛjaḥ satraṁ
4.2.34.2,sahasra-parivatsarān
4.2.34.3,saṁvidhāya maheṣvāsa
4.2.34.4,yatrejya ṛṣabho hariḥ
4.2.35.1,āplutyāvabhṛthaṁ yatra
4.2.35.2,gaṅgā yamunayānvitā
4.2.35.3,virajenātmanā sarve
4.2.35.4,svaṁ svaṁ dhāma yayus tataḥ
4.3.1.1,maitreya uvāca
4.3.2.1,yadābhiṣikto dakṣas tu
4.3.2.2,brahmaṇā parameṣṭhinā
4.3.2.3,prajāpatīnāṁ sarveṣām
4.3.2.4,ādhipatye smayo ’bhavat
4.3.3.1,iṣṭvā sa vājapeyena
4.3.3.2,brahmiṣṭhān abhibhūya ca
4.3.3.3,bṛhaspati-savaṁ nāma
4.3.3.4,samārebhe kratūttamam
4.3.4.1,tasmin brahmarṣayaḥ sarve
4.3.4.2,devarṣi-pitṛ-devatāḥ
4.3.4.3,āsan kṛta-svastyayanās
4.3.4.4,tat-patnyaś ca sa-bhartṛkāḥ
4.3.5-7.1,tad upaśrutya nabhasi
4.3.5-7.2,khe-carāṇāṁ prajalpatām
4.3.5-7.3,satī dākṣāyaṇī devī
4.3.5-7.4,pitṛ-yajña-mahotsavam
4.3.8.1,saty uvāca
4.3.9.1,tasmin bhaginyo mama bhartṛbhiḥ svakair
4.3.9.2,dhruvaṁ gamiṣyanti suhṛd-didṛkṣavaḥ
4.3.9.3,ahaṁ ca tasmin bhavatābhikāmaye
4.3.9.4,sahopanītaṁ paribarham arhitum
4.3.10.1,tatra svasṝr me nanu bhartṛ-sammitā
4.3.10.2,mātṛ-ṣvasṝḥ klinna-dhiyaṁ ca mātaram
4.3.10.3,drakṣye cirotkaṇṭha-manā maharṣibhir
4.3.10.4,unnīyamānaṁ ca mṛḍādhvara-dhvajam
4.3.11.1,tvayy etad āścaryam ajātma-māyayā
4.3.11.2,vinirmitaṁ bhāti guṇa-trayātmakam
4.3.11.3,tathāpy ahaṁ yoṣid atattva-vic ca te
4.3.11.4,dīnā didṛkṣe bhava me bhava-kṣitim
4.3.12.1,paśya prayāntīr abhavānya-yoṣito
4.3.12.2,’py alaṅkṛtāḥ kānta-sakhā varūthaśaḥ
4.3.12.3,yāsāṁ vrajadbhiḥ śiti-kaṇṭha maṇḍitaṁ
4.3.12.4,nabho vimānaiḥ kala-haṁsa-pāṇḍubhiḥ
4.3.13.1,kathaṁ sutāyāḥ pitṛ-geha-kautukaṁ
4.3.13.2,niśamya dehaḥ sura-varya neṅgate
4.3.13.3,anāhutā apy abhiyanti sauhṛdaṁ
4.3.13.4,bhartur guror deha-kṛtaś ca ketanam
4.3.14.1,tan me prasīdedam amartya vāñchitaṁ
4.3.14.2,kartuṁ bhavān kāruṇiko batārhati
4.3.14.3,tvayātmano ’rdhe ’ham adabhra-cakṣuṣā
4.3.14.4,nirūpitā mānugṛhāṇa yācitaḥ
4.3.15.1,ṛṣir uvāca
4.3.16.1,śrī-bhagavān uvāca
4.3.17.1,vidyā-tapo-vitta-vapur-vayaḥ-kulaiḥ
4.3.17.2,satāṁ guṇaiḥ ṣaḍbhir asattametaraiḥ
4.3.17.3,smṛtau hatāyāṁ bhṛta-māna-durdṛśaḥ
4.3.17.4,stabdhā na paśyanti hi dhāma bhūyasām
4.3.18.1,naitādṛśānāṁ sva-jana-vyapekṣayā
4.3.18.2,gṛhān pratīyād anavasthitātmanām
4.3.18.3,ye ’bhyāgatān vakra-dhiyābhicakṣate
4.3.18.4,āropita-bhrūbhir amarṣaṇākṣibhiḥ
4.3.19.1,tathāribhir na vyathate śilīmukhaiḥ
4.3.19.2,śete ’rditāṅgo hṛdayena dūyatā
4.3.19.3,svānāṁ yathā vakra-dhiyāṁ duruktibhir
4.3.19.4,divā-niśaṁ tapyati marma-tāḍitaḥ
4.3.20.1,vyaktaṁ tvam utkṛṣṭa-gateḥ prajāpateḥ
4.3.20.2,priyātmajānām asi subhru me matā
4.3.20.3,tathāpi mānaṁ na pituḥ prapatsyase
4.3.20.4,mad-āśrayāt kaḥ paritapyate yataḥ
4.3.21.1,pāpacyamānena hṛdāturendriyaḥ
4.3.21.2,samṛddhibhiḥ pūruṣa-buddhi-sākṣiṇām
4.3.21.3,akalpa eṣām adhiroḍhum añjasā
4.3.21.4,paraṁ padaṁ dveṣṭi yathāsurā harim
4.3.22.1,pratyudgama-praśrayaṇābhivādanaṁ
4.3.22.2,vidhīyate sādhu mithaḥ sumadhyame
4.3.22.3,prājñaiḥ parasmai puruṣāya cetasā
4.3.22.4,guhā-śayāyaiva na deha-mānine
4.3.23.1,sattvaṁ viśuddhaṁ vasudeva-śabditaṁ
4.3.23.2,yad īyate tatra pumān apāvṛtaḥ
4.3.23.3,sattve ca tasmin bhagavān vāsudevo
4.3.23.4,hy adhokṣajo me namasā vidhīyate
4.3.24.1,tat te nirīkṣyo na pitāpi deha-kṛd
4.3.24.2,dakṣo mama dviṭ tad-anuvratāś ca ye
4.3.24.3,yo viśvasṛg-yajña-gataṁ varoru mām
4.3.24.4,anāgasaṁ durvacasākarot tiraḥ
4.3.25.1,yadi vrajiṣyasy atihāya mad-vaco
4.3.25.2,bhadraṁ bhavatyā na tato bhaviṣyati
4.3.25.3,sambhāvitasya sva-janāt parābhavo
4.3.25.4,yadā sa sadyo maraṇāya kalpate
4.4.1.1,maitreya uvāca
4.4.2.1,suhṛd-didṛkṣā-pratighāta-durmanāḥ
4.4.2.2,snehād rudaty aśru-kalātivihvalā
4.4.2.3,bhavaṁ bhavāny apratipūruṣaṁ ruṣā
4.4.2.4,pradhakṣyatīvaikṣata jāta-vepathuḥ
4.4.3.1,tato viniḥśvasya satī vihāya taṁ
4.4.3.2,śokena roṣeṇa ca dūyatā hṛdā
4.4.3.3,pitror agāt straiṇa-vimūḍha-dhīr gṛhān
4.4.3.4,premṇātmano yo ’rdham adāt satāṁ priyaḥ
4.4.4.1,tām anvagacchan druta-vikramāṁ satīm
4.4.4.2,ekāṁ tri-netrānucarāḥ sahasraśaḥ
4.4.4.3,sa-pārṣada-yakṣā maṇiman-madādayaḥ
4.4.4.4,puro-vṛṣendrās tarasā gata-vyathāḥ
4.4.5.1,tāṁ sārikā-kanduka-darpaṇāmbuja-
4.4.5.2,śvetātapatra-vyajana-srag-ādibhiḥ
4.4.5.3,gītāyanair dundubhi-śaṅkha-veṇubhir
4.4.5.4,vṛṣendram āropya viṭaṅkitā yayuḥ
4.4.6.1,ābrahma-ghoṣorjita-yajña-vaiśasaṁ
4.4.6.2,viprarṣi-juṣṭaṁ vibudhaiś ca sarvaśaḥ
4.4.6.3,mṛd-dārv-ayaḥ-kāñcana-darbha-carmabhir
4.4.6.4,nisṛṣṭa-bhāṇḍaṁ yajanaṁ samāviśat
4.4.7.1,tām āgatāṁ tatra na kaścanādriyad
4.4.7.2,vimānitāṁ yajña-kṛto bhayāj janaḥ
4.4.7.3,ṛte svasṝr vai jananīṁ ca sādarāḥ
4.4.7.4,premāśru-kaṇṭhyaḥ pariṣasvajur mudā
4.4.8.1,saudarya-sampraśna-samartha-vārtayā
4.4.8.2,mātrā ca mātṛ-ṣvasṛbhiś ca sādaram
4.4.8.3,dattāṁ saparyāṁ varam āsanaṁ ca sā
4.4.8.4,nādatta pitrāpratinanditā satī
4.4.9.1,arudra-bhāgaṁ tam avekṣya cādhvaraṁ
4.4.9.2,pitrā ca deve kṛta-helanaṁ vibhau
4.4.9.3,anādṛtā yajña-sadasy adhīśvarī
4.4.9.4,cukopa lokān iva dhakṣyatī ruṣā
4.4.10.1,jagarha sāmarṣa-vipannayā girā
4.4.10.2,śiva-dviṣaṁ dhūma-patha-śrama-smayam
4.4.10.3,sva-tejasā bhūta-gaṇān samutthitān
4.4.10.4,nigṛhya devī jagato ’bhiśṛṇvataḥ
4.4.11.1,devy uvāca
4.4.12.1,doṣān pareṣāṁ hi guṇeṣu sādhavo
4.4.12.2,gṛhṇanti kecin na bhavādṛśo dvija
4.4.12.3,guṇāṁś ca phalgūn bahulī-kariṣṇavo
4.4.12.4,mahattamās teṣv avidad bhavān agham
4.4.13.1,nāścaryam etad yad asatsu sarvadā
4.4.13.2,mahad-vinindā kuṇapātma-vādiṣu
4.4.13.3,serṣyaṁ mahāpūruṣa-pāda-pāṁsubhir
4.4.13.4,nirasta-tejaḥsu tad eva śobhanam
4.4.14.1,yad dvy-akṣaraṁ nāma gireritaṁ nṛṇāṁ
4.4.14.2,sakṛt prasaṅgād agham āśu hanti tat
4.4.14.3,pavitra-kīrtiṁ tam alaṅghya-śāsanaṁ
4.4.14.4,bhavān aho dveṣṭi śivaṁ śivetaraḥ
4.4.15.1,yat-pāda-padmaṁ mahatāṁ mano-’libhir
4.4.15.2,niṣevitaṁ brahma-rasāsavārthibhiḥ
4.4.15.3,lokasya yad varṣati cāśiṣo ’rthinas
4.4.15.4,tasmai bhavān druhyati viśva-bandhave
4.4.16.1,kiṁ vā śivākhyam aśivaṁ na vidus tvad anye
4.4.16.2,brahmādayas tam avakīrya jaṭāḥ śmaśāne
4.4.16.3,tan-mālya-bhasma-nṛkapāly avasat piśācair
4.4.16.4,ye mūrdhabhir dadhati tac-caraṇāvasṛṣṭam
4.4.17.1,karṇau pidhāya nirayād yad akalpa īśe
4.4.17.2,dharmāvitary asṛṇibhir nṛbhir asyamāne
4.4.17.3,chindyāt prasahya ruśatīm asatīṁ prabhuś cej
4.4.17.4,jihvām asūn api tato visṛjet sa dharmaḥ
4.4.18.1,atas tavotpannam idaṁ kalevaraṁ
4.4.18.2,na dhārayiṣye śiti-kaṇṭha-garhiṇaḥ
4.4.18.3,jagdhasya mohād dhi viśuddhim andhaso
4.4.18.4,jugupsitasyoddharaṇaṁ pracakṣate
4.4.19.1,na veda-vādān anuvartate matiḥ
4.4.19.2,sva eva loke ramato mahā-muneḥ
4.4.19.3,yathā gatir deva-manuṣyayoḥ pṛthak
4.4.19.4,sva eva dharme na paraṁ kṣipet sthitaḥ
4.4.20.1,karma pravṛttaṁ ca nivṛttam apy ṛtaṁ
4.4.20.2,vede vivicyobhaya-liṅgam āśritam
4.4.20.3,virodhi tad yaugapadaika-kartari
4.4.20.4,dvayaṁ tathā brahmaṇi karma narcchati
4.4.21.1,mā vaḥ padavyaḥ pitar asmad-āsthitā
4.4.21.2,yā yajña-śālāsu na dhūma-vartmabhiḥ
4.4.21.3,tad-anna-tṛptair asu-bhṛdbhir īḍitā
4.4.21.4,avyakta-liṅgā avadhūta-sevitāḥ
4.4.22.1,naitena dehena hare kṛtāgaso
4.4.22.2,dehodbhavenālam alaṁ kujanmanā
4.4.22.3,vrīḍā mamābhūt kujana-prasaṅgatas
4.4.22.4,taj janma dhig yo mahatām avadya-kṛt
4.4.23.1,gotraṁ tvadīyaṁ bhagavān vṛṣadhvajo
4.4.23.2,dākṣāyaṇīty āha yadā sudurmanāḥ
4.4.23.3,vyapeta-narma-smitam āśu tadā ’haṁ
4.4.23.4,vyutsrakṣya etat kuṇapaṁ tvad-aṅgajam
4.4.24.1,maitreya uvāca
4.4.25.1,kṛtvā samānāv anilau jitāsanā
4.4.25.2,sodānam utthāpya ca nābhi-cakrataḥ
4.4.25.3,śanair hṛdi sthāpya dhiyorasi sthitaṁ
4.4.25.4,kaṇṭhād bhruvor madhyam aninditānayat
4.4.26.1,evaṁ sva-dehaṁ mahatāṁ mahīyasā
4.4.26.2,muhuḥ samāropitam aṅkam ādarāt
4.4.26.3,jihāsatī dakṣa-ruṣā manasvinī
4.4.26.4,dadhāra gātreṣv anilāgni-dhāraṇām
4.4.27.1,tataḥ sva-bhartuś caraṇāmbujāsavaṁ
4.4.27.2,jagad-guroś cintayatī na cāparam
4.4.27.3,dadarśa deho hata-kalmaṣaḥ satī
4.4.27.4,sadyaḥ prajajvāla samādhijāgninā
4.4.28.1,tat paśyatāṁ khe bhuvi cādbhutaṁ mahad
4.4.28.2,hā heti vādaḥ sumahān ajāyata
4.4.28.3,hanta priyā daivatamasya devī
4.4.28.4,jahāv asūn kena satī prakopitā
4.4.29.1,aho anātmyaṁ mahad asya paśyata
4.4.29.2,prajāpater yasya carācaraṁ prajāḥ
4.4.29.3,jahāv asūn yad-vimatātmajā satī
4.4.29.4,manasvinī mānam abhīkṣṇam arhati
4.4.30.1,so ’yaṁ durmarṣa-hṛdayo brahma-dhruk ca
4.4.30.2,loke ’pakīrtiṁ mahatīm avāpsyati
4.4.30.3,yad-aṅgajāṁ svāṁ puruṣa-dviḍ udyatāṁ
4.4.30.4,na pratyaṣedhan mṛtaye ’parādhataḥ
4.4.31.1,vadaty evaṁ jane satyā
4.4.31.2,dṛṣṭvāsu-tyāgam adbhutam
4.4.31.3,dakṣaṁ tat-pārṣadā hantum
4.4.31.4,udatiṣṭhann udāyudhāḥ
4.4.32.1,teṣām āpatatāṁ vegaṁ
4.4.32.2,niśāmya bhagavān bhṛguḥ
4.4.32.3,yajña-ghna-ghnena yajuṣā
4.4.32.4,dakṣiṇāgnau juhāva ha
4.4.33.1,adhvaryuṇā hūyamāne
4.4.33.2,devā utpetur ojasā
4.4.33.3,ṛbhavo nāma tapasā
4.4.33.4,somaṁ prāptāḥ sahasraśaḥ
4.4.34.1,tair alātāyudhaiḥ sarve
4.4.34.2,pramathāḥ saha-guhyakāḥ
4.4.34.3,hanyamānā diśo bhejur
4.4.34.4,uśadbhir brahma-tejasā
4.5.1.1,maitreya uvāca
4.5.2.1,kruddhaḥ sudaṣṭauṣṭha-puṭaḥ sa dhūr-jaṭir
4.5.2.2,jaṭāṁ taḍid-vahni-saṭogra-rociṣam
4.5.2.3,utkṛtya rudraḥ sahasotthito hasan
4.5.2.4,gambhīra-nādo visasarja tāṁ bhuvi
4.5.3.1,tato ’tikāyas tanuvā spṛśan divaṁ
4.5.3.2,sahasra-bāhur ghana-ruk tri-sūrya-dṛk
4.5.3.3,karāla-daṁṣṭro jvalad-agni-mūrdhajaḥ
4.5.3.4,kapāla-mālī vividhodyatāyudhaḥ
4.5.4.1,taṁ kiṁ karomīti gṛṇantam āha
4.5.4.2,baddhāñjaliṁ bhagavān bhūta-nāthaḥ
4.5.4.3,dakṣaṁ sa-yajñaṁ jahi mad-bhaṭānāṁ
4.5.4.4,tvam agraṇī rudra bhaṭāṁśako me
4.5.5.1,ājñapta evaṁ kupitena manyunā
4.5.5.2,sa deva-devaṁ paricakrame vibhum
4.5.5.3,mene tadātmānam asaṅga-raṁhasā
4.5.5.4,mahīyasāṁ tāta sahaḥ sahiṣṇum
4.5.6.1,anvīyamānaḥ sa tu rudra-pārṣadair
4.5.6.2,bhṛśaṁ nadadbhir vyanadat subhairavam
4.5.6.3,udyamya śūlaṁ jagad-antakāntakaṁ
4.5.6.4,samprādravad ghoṣaṇa-bhūṣaṇāṅghriḥ
4.5.7.1,athartvijo yajamānaḥ sadasyāḥ
4.5.7.2,kakubhy udīcyāṁ prasamīkṣya reṇum
4.5.7.3,tamaḥ kim etat kuta etad rajo ’bhūd
4.5.7.4,iti dvijā dvija-patnyaś ca dadhyuḥ
4.5.8.1,vātā na vānti na hi santi dasyavaḥ
4.5.8.2,prācīna-barhir jīvati hogra-daṇḍaḥ
4.5.8.3,gāvo na kālyanta idaṁ kuto rajo
4.5.8.4,loko ’dhunā kiṁ pralayāya kalpate
4.5.9.1,prasūti-miśrāḥ striya udvigna-cittā
4.5.9.2,ūcur vipāko vṛjinasyaiva tasya
4.5.9.3,yat paśyantīnāṁ duhitṝṇāṁ prajeśaḥ
4.5.9.4,sutāṁ satīm avadadhyāv anāgām
4.5.10.1,yas tv anta-kāle vyupta-jaṭā-kalāpaḥ
4.5.10.2,sva-śūla-sūcy-arpita-dig-gajendraḥ
4.5.10.3,vitatya nṛtyaty uditāstra-dor-dhvajān
4.5.10.4,uccāṭṭa-hāsa-stanayitnu-bhinna-dik
4.5.11.1,amarṣayitvā tam asahya-tejasaṁ
4.5.11.2,manyu-plutaṁ durnirīkṣyaṁ bhru-kuṭyā
4.5.11.3,karāla-daṁṣṭrābhir udasta-bhāgaṇaṁ
4.5.11.4,syāt svasti kiṁ kopayato vidhātuḥ
4.5.12.1,bahv evam udvigna-dṛśocyamāne
4.5.12.2,janena dakṣasya muhur mahātmanaḥ
4.5.12.3,utpetur utpātatamāḥ sahasraśo
4.5.12.4,bhayāvahā divi bhūmau ca paryak
4.5.13.1,tāvat sa rudrānucarair mahā-makho
4.5.13.2,nānāyudhair vāmanakair udāyudhaiḥ
4.5.13.3,piṅgaiḥ piśaṅgair makarodarānanaiḥ
4.5.13.4,paryādravadbhir vidurānvarudhyata
4.5.14.1,kecid babhañjuḥ prāg-vaṁśaṁ
4.5.14.2,patnī-śālāṁ tathāpare
4.5.14.3,sada āgnīdhra-śālāṁ ca
4.5.14.4,tad-vihāraṁ mahānasam
4.5.15.1,rurujur yajña-pātrāṇi
4.5.15.2,tathaike ’gnīn anāśayan
4.5.15.3,kuṇḍeṣv amūtrayan kecid
4.5.15.4,bibhidur vedi-mekhalāḥ
4.5.16.1,abādhanta munīn anye
4.5.16.2,eke patnīr atarjayan
4.5.16.3,apare jagṛhur devān
4.5.16.4,pratyāsannān palāyitān
4.5.17.1,bhṛguṁ babandha maṇimān
4.5.17.2,vīrabhadraḥ prajāpatim
4.5.17.3,caṇḍeśaḥ pūṣaṇaṁ devaṁ
4.5.17.4,bhagaṁ nandīśvaro ’grahīt
4.5.18.1,sarva evartvijo dṛṣṭvā
4.5.18.2,sadasyāḥ sa-divaukasaḥ
4.5.18.3,tair ardyamānāḥ subhṛśaṁ
4.5.18.4,grāvabhir naikadhā ’dravan
4.5.19.1,juhvataḥ sruva-hastasya
4.5.19.2,śmaśrūṇi bhagavān bhavaḥ
4.5.19.3,bhṛgor luluñce sadasi
4.5.19.4,yo ’hasac chmaśru darśayan
4.5.20.1,bhagasya netre bhagavān
4.5.20.2,pātitasya ruṣā bhuvi
4.5.20.3,ujjahāra sada-stho ’kṣṇā
4.5.20.4,yaḥ śapantam asūsucat
4.5.21.1,pūṣṇo hy apātayad dantān
4.5.21.2,kāliṅgasya yathā balaḥ
4.5.21.3,śapyamāne garimaṇi
4.5.21.4,yo ’hasad darśayan dataḥ
4.5.22.1,ākramyorasi dakṣasya
4.5.22.2,śita-dhāreṇa hetinā
4.5.22.3,chindann api tad uddhartuṁ
4.5.22.4,nāśaknot tryambakas tadā
4.5.23.1,śastrair astrānvitair evam
4.5.23.2,anirbhinna-tvacaṁ haraḥ
4.5.23.3,vismayaṁ param āpanno
4.5.23.4,dadhyau paśupatiś ciram
4.5.24.1,dṛṣṭvā saṁjñapanaṁ yogaṁ
4.5.24.2,paśūnāṁ sa patir makhe
4.5.24.3,yajamāna-paśoḥ kasya
4.5.24.4,kāyāt tenāharac chiraḥ
4.5.25.1,sādhu-vādas tadā teṣāṁ
4.5.25.2,karma tat tasya paśyatām
4.5.25.3,bhūta-preta-piśācānāṁ
4.5.25.4,anyeṣāṁ tad-viparyayaḥ
4.5.26.1,juhāvaitac chiras tasmin
4.5.26.2,dakṣiṇāgnāv amarṣitaḥ
4.5.26.3,tad-deva-yajanaṁ dagdhvā
4.5.26.4,prātiṣṭhad guhyakālayam
4.6.1-2.1,maitreya uvāca
4.6.3.1,upalabhya puraivaitad
4.6.3.2,bhagavān abja-sambhavaḥ
4.6.3.3,nārāyaṇaś ca viśvātmā
4.6.3.4,na kasyādhvaram īyatuḥ
4.6.4.1,tad ākarṇya vibhuḥ prāha
4.6.4.2,tejīyasi kṛtāgasi
4.6.4.3,kṣemāya tatra sā bhūyān
4.6.4.4,na prāyeṇa bubhūṣatām
4.6.5.1,athāpi yūyaṁ kṛta-kilbiṣā bhavaṁ
4.6.5.2,ye barhiṣo bhāga-bhājaṁ parāduḥ
4.6.5.3,prasādayadhvaṁ pariśuddha-cetasā
4.6.5.4,kṣipra-prasādaṁ pragṛhītāṅghri-padmam
4.6.6.1,āśāsānā jīvitam adhvarasya
4.6.6.2,lokaḥ sa-pālaḥ kupite na yasmin
4.6.6.3,tam āśu devaṁ priyayā vihīnaṁ
4.6.6.4,kṣamāpayadhvaṁ hṛdi viddhaṁ duruktaiḥ
4.6.7.1,nāhaṁ na yajño na ca yūyam anye
4.6.7.2,ye deha-bhājo munayaś ca tattvam
4.6.7.3,viduḥ pramāṇaṁ bala-vīryayor vā
4.6.7.4,yasyātma-tantrasya ka upāyaṁ vidhitset
4.6.8.1,sa ittham ādiśya surān ajas tu taiḥ
4.6.8.2,samanvitaḥ pitṛbhiḥ sa-prajeśaiḥ
4.6.8.3,yayau sva-dhiṣṇyān nilayaṁ pura-dviṣaḥ
4.6.8.4,kailāsam adri-pravaraṁ priyaṁ prabhoḥ
4.6.9.1,janmauṣadhi-tapo-mantra-
4.6.9.2,yoga-siddhair naretaraiḥ
4.6.9.3,juṣṭaṁ kinnara-gandharvair
4.6.9.4,apsarobhir vṛtaṁ sadā
4.6.10.1,nānā-maṇimayaiḥ śṛṅgair
4.6.10.2,nānā-dhātu-vicitritaiḥ
4.6.10.3,nānā-druma-latā-gulmair
4.6.10.4,nānā-mṛga-gaṇāvṛtaiḥ
4.6.11.1,nānāmala-prasravaṇair
4.6.11.2,nānā-kandara-sānubhiḥ
4.6.11.3,ramaṇaṁ viharantīnāṁ
4.6.11.4,ramaṇaiḥ siddha-yoṣitām
4.6.12.1,mayūra-kekābhirutaṁ
4.6.12.2,madāndhāli-vimūrcchitam
4.6.12.3,plāvitai rakta-kaṇṭhānāṁ
4.6.12.4,kūjitaiś ca patattriṇām
4.6.13.1,āhvayantam ivoddhastair
4.6.13.2,dvijān kāma-dughair drumaiḥ
4.6.13.3,vrajantam iva mātaṅgair
4.6.13.4,gṛṇantam iva nirjharaiḥ
4.6.14-15.1,mandāraiḥ pārijātaiś ca
4.6.14-15.2,saralaiś copaśobhitam
4.6.14-15.3,tamālaiḥ śāla-tālaiś ca
4.6.14-15.4,kovidārāsanārjunaiḥ
4.6.16.1,svarṇārṇa-śata-patraiś ca
4.6.16.2,vara-reṇuka-jātibhiḥ
4.6.16.3,kubjakair mallikābhiś ca
4.6.16.4,mādhavībhiś ca maṇḍitam
4.6.17.1,panasodumbarāśvattha-
4.6.17.2,plakṣa-nyagrodha-hiṅgubhiḥ
4.6.17.3,bhūrjair oṣadhibhiḥ pūgai
4.6.17.4,rājapūgaiś ca jambubhiḥ
4.6.18.1,kharjūrāmrātakāmrādyaiḥ
4.6.18.2,priyāla-madhukeṅgudaiḥ
4.6.18.3,druma-jātibhir anyaiś ca
4.6.18.4,rājitaṁ veṇu-kīcakaiḥ
4.6.21.1,karṇāntraikapadāśvāsyair
4.6.21.2,nirjuṣṭaṁ vṛka-nābhibhiḥ
4.6.21.3,kadalī-khaṇḍa-saṁruddha-
4.6.21.4,nalinī-pulina-śriyam
4.6.22.1,paryastaṁ nandayā satyāḥ
4.6.22.2,snāna-puṇyatarodayā
4.6.22.3,vilokya bhūteśa-giriṁ
4.6.22.4,vibudhā vismayaṁ yayuḥ
4.6.23.1,dadṛśus tatra te ramyām
4.6.23.2,alakāṁ nāma vai purīm
4.6.23.3,vanaṁ saugandhikaṁ cāpi
4.6.23.4,yatra tan-nāma paṅkajam
4.6.24.1,nandā cālakanandā ca
4.6.24.2,saritau bāhyataḥ puraḥ
4.6.24.3,tīrthapāda-padāmbhoja-
4.6.24.4,rajasātīva pāvane
4.6.25.1,yayoḥ sura-striyaḥ kṣattar
4.6.25.2,avaruhya sva-dhiṣṇyataḥ
4.6.25.3,krīḍanti puṁsaḥ siñcantyo
4.6.25.4,vigāhya rati-karśitāḥ
4.6.26.1,yayos tat-snāna-vibhraṣṭa-
4.6.26.2,nava-kuṅkuma-piñjaram
4.6.26.3,vitṛṣo ’pi pibanty ambhaḥ
4.6.26.4,pāyayanto gajā gajīḥ
4.6.27.1,tāra-hema-mahāratna-
4.6.27.2,vimāna-śata-saṅkulām
4.6.27.3,juṣṭāṁ puṇyajana-strībhir
4.6.27.4,yathā khaṁ sataḍid-ghanam
4.6.28.1,hitvā yakṣeśvara-purīṁ
4.6.28.2,vanaṁ saugandhikaṁ ca tat
4.6.28.3,drumaiḥ kāma-dughair hṛdyaṁ
4.6.28.4,citra-mālya-phala-cchadaiḥ
4.6.29.1,rakta-kaṇṭha-khagānīka-
4.6.29.2,svara-maṇḍita-ṣaṭpadam
4.6.29.3,kalahaṁsa-kula-preṣṭhaṁ
4.6.29.4,kharadaṇḍa-jalāśayam
4.6.30.1,vana-kuñjara-saṅghṛṣṭa-
4.6.30.2,haricandana-vāyunā
4.6.30.3,adhi puṇyajana-strīṇāṁ
4.6.30.4,muhur unmathayan manaḥ
4.6.31.1,vaidūrya-kṛta-sopānā
4.6.31.2,vāpya utpala-mālinīḥ
4.6.31.3,prāptaṁ kimpuruṣair dṛṣṭvā
4.6.31.4,ta ārād dadṛśur vaṭam
4.6.32.1,sa yojana-śatotsedhaḥ
4.6.32.2,pādona-viṭapāyataḥ
4.6.32.3,paryak-kṛtācala-cchāyo
4.6.32.4,nirnīḍas tāpa-varjitaḥ
4.6.33.1,tasmin mahā-yogamaye
4.6.33.2,mumukṣu-śaraṇe surāḥ
4.6.33.3,dadṛśuḥ śivam āsīnaṁ
4.6.33.4,tyaktāmarṣam ivāntakam
4.6.34.1,sanandanādyair mahā-siddhaiḥ
4.6.34.2,śāntaiḥ saṁśānta-vigraham
4.6.34.3,upāsyamānaṁ sakhyā ca
4.6.34.4,bhartrā guhyaka-rakṣasām
4.6.35.1,vidyā-tapo-yoga-patham
4.6.35.2,āsthitaṁ tam adhīśvaram
4.6.35.3,carantaṁ viśva-suhṛdaṁ
4.6.35.4,vātsalyāl loka-maṅgalam
4.6.36.1,liṅgaṁ ca tāpasābhīṣṭaṁ
4.6.36.2,bhasma-daṇḍa-jaṭājinam
4.6.36.3,aṅgena sandhyābhra-rucā
4.6.36.4,candra-lekhāṁ ca bibhratam
4.6.37.1,upaviṣṭaṁ darbhamayyāṁ
4.6.37.2,bṛsyāṁ brahma sanātanam
4.6.37.3,nāradāya pravocantaṁ
4.6.37.4,pṛcchate śṛṇvatāṁ satām
4.6.38.1,kṛtvorau dakṣiṇe savyaṁ
4.6.38.2,pāda-padmaṁ ca jānuni
4.6.38.3,bāhuṁ prakoṣṭhe ’kṣa-mālām
4.6.38.4,āsīnaṁ tarka-mudrayā
4.6.39.1,taṁ brahma-nirvāṇa-samādhim āśritaṁ
4.6.39.2,vyupāśritaṁ giriśaṁ yoga-kakṣām
4.6.39.3,sa-loka-pālā munayo manūnām
4.6.39.4,ādyaṁ manuṁ prāñjalayaḥ praṇemuḥ
4.6.40.1,sa tūpalabhyāgatam ātma-yoniṁ
4.6.40.2,surāsureśair abhivanditāṅghriḥ
4.6.40.3,utthāya cakre śirasābhivandanam
4.6.40.4,arhattamaḥ kasya yathaiva viṣṇuḥ
4.6.41.1,tathāpare siddha-gaṇā maharṣibhir
4.6.41.2,ye vai samantād anu nīlalohitam
4.6.41.3,namaskṛtaḥ prāha śaśāṅka-śekharaṁ
4.6.41.4,kṛta-praṇāmaṁ prahasann ivātmabhūḥ
4.6.42.1,brahmovāca
4.6.43.1,tvam eva bhagavann etac
4.6.43.2,chiva-śaktyoḥ svarūpayoḥ
4.6.43.3,viśvaṁ sṛjasi pāsy atsi
4.6.43.4,krīḍann ūrṇa-paṭo yathā
4.6.44.1,tvam eva dharmārtha-dughābhipattaye
4.6.44.2,dakṣeṇa sūtreṇa sasarjithādhvaram
4.6.44.3,tvayaiva loke ’vasitāś ca setavo
4.6.44.4,yān brāhmaṇāḥ śraddadhate dhṛta-vratāḥ
4.6.45.1,tvaṁ karmaṇāṁ maṅgala maṅgalānāṁ
4.6.45.2,kartuḥ sva-lokaṁ tanuṣe svaḥ paraṁ vā
4.6.45.3,amaṅgalānāṁ ca tamisram ulbaṇaṁ
4.6.45.4,viparyayaḥ kena tad eva kasyacit
4.6.46.1,na vai satāṁ tvac-caraṇārpitātmanāṁ
4.6.46.2,bhūteṣu sarveṣv abhipaśyatāṁ tava
4.6.46.3,bhūtāni cātmany apṛthag-didṛkṣatāṁ
4.6.46.4,prāyeṇa roṣo ’bhibhaved yathā paśum
4.6.47.1,pṛthag-dhiyaḥ karma-dṛśo durāśayāḥ
4.6.47.2,parodayenārpita-hṛd-rujo ’niśam
4.6.47.3,parān duruktair vitudanty aruntudās
4.6.47.4,tān māvadhīd daiva-vadhān bhavad-vidhaḥ
4.6.48.1,yasmin yadā puṣkara-nābha-māyayā
4.6.48.2,durantayā spṛṣṭa-dhiyaḥ pṛthag-dṛśaḥ
4.6.48.3,kurvanti tatra hy anukampayā kṛpāṁ
4.6.48.4,na sādhavo daiva-balāt kṛte kramam
4.6.49.1,bhavāṁs tu puṁsaḥ paramasya māyayā
4.6.49.2,durantayāspṛṣṭa-matiḥ samasta-dṛk
4.6.49.3,tayā hatātmasv anukarma-cetaḥsv
4.6.49.4,anugrahaṁ kartum ihārhasi prabho
4.6.50.1,kurv adhvarasyoddharaṇaṁ hatasya bhoḥ
4.6.50.2,tvayāsamāptasya mano prajāpateḥ
4.6.50.3,na yatra bhāgaṁ tava bhāgino daduḥ
4.6.50.4,kuyājino yena makho ninīyate
4.6.51.1,jīvatād yajamāno ’yaṁ
4.6.51.2,prapadyetākṣiṇī bhagaḥ
4.6.51.3,bhṛgoḥ śmaśrūṇi rohantu
4.6.51.4,pūṣṇo dantāś ca pūrvavat
4.6.52.1,devānāṁ bhagna-gātrāṇām
4.6.52.2,ṛtvijāṁ cāyudhāśmabhiḥ
4.6.52.3,bhavatānugṛhītānām
4.6.52.4,āśu manyo ’stv anāturam
4.6.53.1,eṣa te rudra bhāgo ’stu
4.6.53.2,yad-ucchiṣṭo ’dhvarasya vai
4.6.53.3,yajñas te rudra bhāgena
4.6.53.4,kalpatām adya yajña-han
4.7.1.1,maitreya uvāca
4.7.2.1,mahādeva uvāca
4.7.3.1,prajāpater dagdha-śīrṣṇo
4.7.3.2,bhavatv aja-mukhaṁ śiraḥ
4.7.3.3,mitrasya cakṣuṣekṣeta
4.7.3.4,bhāgaṁ svaṁ barhiṣo bhagaḥ
4.7.4.1,pūṣā tu yajamānasya
4.7.4.2,dadbhir jakṣatu piṣṭa-bhuk
4.7.4.3,devāḥ prakṛta-sarvāṅgā
4.7.4.4,ye ma uccheṣaṇaṁ daduḥ
4.7.5.1,bāhubhyām aśvinoḥ pūṣṇo
4.7.5.2,hastābhyāṁ kṛta-bāhavaḥ
4.7.5.3,bhavantv adhvaryavaś cānye
4.7.5.4,basta-śmaśrur bhṛgur bhavet
4.7.6.1,maitreya uvāca
4.7.7.1,tato mīḍhvāṁsam āmantrya
4.7.7.2,śunāsīrāḥ saharṣibhiḥ
4.7.7.3,bhūyas tad deva-yajanaṁ
4.7.7.4,sa-mīḍhvad-vedhaso yayuḥ
4.7.8.1,vidhāya kārtsnyena ca tad
4.7.8.2,yad āha bhagavān bhavaḥ
4.7.8.3,sandadhuḥ kasya kāyena
4.7.8.4,savanīya-paśoḥ śiraḥ
4.7.9.1,sandhīyamāne śirasi
4.7.9.2,dakṣo rudrābhivīkṣitaḥ
4.7.9.3,sadyaḥ supta ivottasthau
4.7.9.4,dadṛśe cāgrato mṛḍam
4.7.10.1,tadā vṛṣadhvaja-dveṣa-
4.7.10.2,kalilātmā prajāpatiḥ
4.7.10.3,śivāvalokād abhavac
4.7.10.4,charad-dhrada ivāmalaḥ
4.7.11.1,bhava-stavāya kṛta-dhīr
4.7.11.2,nāśaknod anurāgataḥ
4.7.11.3,autkaṇṭhyād bāṣpa-kalayā
4.7.11.4,samparetāṁ sutāṁ smaran
4.7.12.1,kṛcchrāt saṁstabhya ca manaḥ
4.7.12.2,prema-vihvalitaḥ sudhīḥ
4.7.12.3,śaśaṁsa nirvyalīkena
4.7.12.4,bhāveneśaṁ prajāpatiḥ
4.7.13.1,dakṣa uvāca
4.7.14.1,vidyā-tapo-vrata-dharān mukhataḥ sma viprān
4.7.14.2,brahmātma-tattvam avituṁ prathamaṁ tvam asrāk
4.7.14.3,tad brāhmaṇān parama sarva-vipatsu pāsi
4.7.14.4,pālaḥ paśūn iva vibho pragṛhīta-daṇḍaḥ
4.7.15.1,yo ’sau mayāvidita-tattva-dṛśā sabhāyāṁ
4.7.15.2,kṣipto durukti-viśikhair vigaṇayya tan mām
4.7.15.3,arvāk patantam arhattama-nindayāpād
4.7.15.4,dṛṣṭyārdrayā sa bhagavān sva-kṛtena tuṣyet
4.7.16.1,maitreya uvāca
4.7.17.1,vaiṣṇavaṁ yajña-santatyai
4.7.17.2,tri-kapālaṁ dvijottamāḥ
4.7.17.3,puroḍāśaṁ niravapan
4.7.17.4,vīra-saṁsarga-śuddhaye
4.7.18.1,adhvaryuṇātta-haviṣā
4.7.18.2,yajamāno viśāmpate
4.7.18.3,dhiyā viśuddhayā dadhyau
4.7.18.4,tathā prādurabhūd dhariḥ
4.7.19.1,tadā sva-prabhayā teṣāṁ
4.7.19.2,dyotayantyā diśo daśa
4.7.19.3,muṣṇaṁs teja upānītas
4.7.19.4,tārkṣyeṇa stotra-vājinā
4.7.20.1,śyāmo hiraṇya-raśano ’rka-kirīṭa-juṣṭo
4.7.20.2,nīlālaka-bhramara-maṇḍita-kuṇḍalāsyaḥ
4.7.20.3,śaṅkhābja-cakra-śara-cāpa-gadāsi-carma-
4.7.20.4,vyagrair hiraṇmaya-bhujair iva karṇikāraḥ
4.7.21.1,vakṣasy adhiśrita-vadhūr vana-māly udāra-
4.7.21.2,hāsāvaloka-kalayā ramayaṁś ca viśvam
4.7.21.3,pārśva-bhramad-vyajana-cāmara-rāja-haṁsaḥ
4.7.21.4,śvetātapatra-śaśinopari rajyamānaḥ
4.7.22.1,tam upāgatam ālakṣya
4.7.22.2,sarve sura-gaṇādayaḥ
4.7.22.3,praṇemuḥ sahasotthāya
4.7.22.4,brahmendra-tryakṣa-nāyakāḥ
4.7.23.1,tat-tejasā hata-rucaḥ
4.7.23.2,sanna-jihvāḥ sa-sādhvasāḥ
4.7.23.3,mūrdhnā dhṛtāñjali-puṭā
4.7.23.4,upatasthur adhokṣajam
4.7.24.1,apy arvāg-vṛttayo yasya
4.7.24.2,mahi tv ātmabhuv-ādayaḥ
4.7.24.3,yathā-mati gṛṇanti sma
4.7.24.4,kṛtānugraha-vigraham
4.7.25.1,dakṣo gṛhītārhaṇa-sādanottamaṁ
4.7.25.2,yajñeśvaraṁ viśva-sṛjāṁ paraṁ gurum
4.7.25.3,sunanda-nandādy-anugair vṛtaṁ mudā
4.7.25.4,gṛṇan prapede prayataḥ kṛtāñjaliḥ
4.7.26.1,dakṣa uvāca
4.7.27.1,ṛtvija ūcuḥ
4.7.28.1,sadasyā ūcuḥ
4.7.29.1,rudra uvāca
4.7.30.1,bhṛgur uvāca
4.7.31.1,brahmovāca
4.7.32.1,indra uvāca
4.7.33.1,patnya ūcuḥ
4.7.34.1,ṛṣaya ūcuḥ
4.7.35.1,siddhā ūcuḥ
4.7.36.1,yajamāny uvāca
4.7.37.1,lokapālā ūcuḥ
4.7.38.1,yogeśvarā ūcuḥ
4.7.39.1,jagad-udbhava-sthiti-layeṣu daivato
4.7.39.2,bahu-bhidyamāna-guṇayātma-māyayā
4.7.39.3,racitātma-bheda-mataye sva-saṁsthayā
4.7.39.4,vinivartita-bhrama-guṇātmane namaḥ
4.7.40.1,brahmovāca
4.7.41.1,agnir uvāca
4.7.42.1,devā ūcuḥ
4.7.43.1,gandharvā ūcuḥ
4.7.44.1,vidyādharā ūcuḥ
4.7.45.1,brāhmaṇā ūcuḥ
4.7.46.1,tvaṁ purā gāṁ rasāyā mahā-sūkaro
4.7.46.2,daṁṣṭrayā padminīṁ vāraṇendro yathā
4.7.46.3,stūyamāno nadal līlayā yogibhir
4.7.46.4,vyujjahartha trayī-gātra yajña-kratuḥ
4.7.47.1,sa prasīda tvam asmākam ākāṅkṣatāṁ
4.7.47.2,darśanaṁ te paribhraṣṭa-sat-karmaṇām
4.7.47.3,kīrtyamāne nṛbhir nāmni yajñeśa te
4.7.47.4,yajña-vighnāḥ kṣayaṁ yānti tasmai namaḥ
4.7.48.1,maitreya uvāca
4.7.49.1,bhagavān svena bhāgena
4.7.49.2,sarvātmā sarva-bhāga-bhuk
4.7.49.3,dakṣaṁ babhāṣa ābhāṣya
4.7.49.4,prīyamāṇa ivānagha
4.7.50.1,śrī-bhagavān uvāca
4.7.51.1,ātma-māyāṁ samāviśya
4.7.51.2,so ’haṁ guṇamayīṁ dvija
4.7.51.3,sṛjan rakṣan haran viśvaṁ
4.7.51.4,dadhre saṁjñāṁ kriyocitām
4.7.52.1,tasmin brahmaṇy advitīye
4.7.52.2,kevale paramātmani
4.7.52.3,brahma-rudrau ca bhūtāni
4.7.52.4,bhedenājño ’nupaśyati
4.7.53.1,yathā pumān na svāṅgeṣu
4.7.53.2,śiraḥ-pāṇy-ādiṣu kvacit
4.7.53.3,pārakya-buddhiṁ kurute
4.7.53.4,evaṁ bhūteṣu mat-paraḥ
4.7.54.1,trayāṇām eka-bhāvānāṁ
4.7.54.2,yo na paśyati vai bhidām
4.7.54.3,sarva-bhūtātmanāṁ brahman
4.7.54.4,sa śāntim adhigacchati
4.7.55.1,maitreya uvāca
4.7.56.1,rudraṁ ca svena bhāgena
4.7.56.2,hy upādhāvat samāhitaḥ
4.7.56.3,karmaṇodavasānena
4.7.56.4,somapān itarān api
4.7.56.5,udavasya sahartvigbhiḥ
4.7.56.6,sasnāv avabhṛthaṁ tataḥ
4.7.57.1,tasmā apy anubhāvena
4.7.57.2,svenaivāvāpta-rādhase
4.7.57.3,dharma eva matiṁ dattvā
4.7.57.4,tridaśās te divaṁ yayuḥ
4.7.58.1,evaṁ dākṣāyaṇī hitvā
4.7.58.2,satī pūrva-kalevaram
4.7.58.3,jajñe himavataḥ kṣetre
4.7.58.4,menāyām iti śuśruma
4.7.59.1,tam eva dayitaṁ bhūya
4.7.59.2,āvṛṅkte patim ambikā
4.7.59.3,ananya-bhāvaika-gatiṁ
4.7.59.4,śaktiḥ supteva pūruṣam
4.7.60.1,etad bhagavataḥ śambhoḥ
4.7.60.2,karma dakṣādhvara-druhaḥ
4.7.60.3,śrutaṁ bhāgavatāc chiṣyād
4.7.60.4,uddhavān me bṛhaspateḥ
4.7.61.1,idaṁ pavitraṁ param īśa-ceṣṭitaṁ
4.7.61.2,yaśasyam āyuṣyam aghaugha-marṣaṇam
4.7.61.3,yo nityadākarṇya naro ’nukīrtayed
4.7.61.4,dhunoty aghaṁ kaurava bhakti-bhāvataḥ
4.8.1.1,maitreya uvāca
4.8.2.1,mṛṣādharmasya bhāryāsīd
4.8.2.2,dambhaṁ māyāṁ ca śatru-han
4.8.2.3,asūta mithunaṁ tat tu
4.8.2.4,nirṛtir jagṛhe ’prajaḥ
4.8.3.1,tayoḥ samabhaval lobho
4.8.3.2,nikṛtiś ca mahā-mate
4.8.3.3,tābhyāṁ krodhaś ca hiṁsā ca
4.8.3.4,yad duruktiḥ svasā kaliḥ
4.8.4.1,duruktau kalir ādhatta
4.8.4.2,bhayaṁ mṛtyuṁ ca sattama
4.8.4.3,tayoś ca mithunaṁ jajñe
4.8.4.4,yātanā nirayas tathā
4.8.5.1,saṅgraheṇa mayākhyātaḥ
4.8.5.2,pratisargas tavānagha
4.8.5.3,triḥ śrutvaitat pumān puṇyaṁ
4.8.5.4,vidhunoty ātmano malam
4.8.6.1,athātaḥ kīrtaye vaṁśaṁ
4.8.6.2,puṇya-kīrteḥ kurūdvaha
4.8.6.3,svāyambhuvasyāpi manor
4.8.6.4,harer aṁśāṁśa-janmanaḥ
4.8.7.1,priyavratottānapādau
4.8.7.2,śatarūpā-pateḥ sutau
4.8.7.3,vāsudevasya kalayā
4.8.7.4,rakṣāyāṁ jagataḥ sthitau
4.8.8.1,jāye uttānapādasya
4.8.8.2,sunītiḥ surucis tayoḥ
4.8.8.3,suruciḥ preyasī patyur
4.8.8.4,netarā yat-suto dhruvaḥ
4.8.9.1,ekadā suruceḥ putram
4.8.9.2,aṅkam āropya lālayan
4.8.9.3,uttamaṁ nārurukṣantaṁ
4.8.9.4,dhruvaṁ rājābhyanandata
4.8.10.1,tathā cikīrṣamāṇaṁ taṁ
4.8.10.2,sapatnyās tanayaṁ dhruvam
4.8.10.3,suruciḥ śṛṇvato rājñaḥ
4.8.10.4,serṣyam āhātigarvitā
4.8.11.1,na vatsa nṛpater dhiṣṇyaṁ
4.8.11.2,bhavān āroḍhum arhati
4.8.11.3,na gṛhīto mayā yat tvaṁ
4.8.11.4,kukṣāv api nṛpātmajaḥ
4.8.12.1,bālo ’si bata nātmānam
4.8.12.2,anya-strī-garbha-sambhṛtam
4.8.12.3,nūnaṁ veda bhavān yasya
4.8.12.4,durlabhe ’rthe manorathaḥ
4.8.13.1,tapasārādhya puruṣaṁ
4.8.13.2,tasyaivānugraheṇa me
4.8.13.3,garbhe tvaṁ sādhayātmānaṁ
4.8.13.4,yadīcchasi nṛpāsanam
4.8.14.1,maitreya uvāca
4.8.15.1,taṁ niḥśvasantaṁ sphuritādharoṣṭhaṁ
4.8.15.2,sunītir utsaṅga udūhya bālam
4.8.15.3,niśamya tat-paura-mukhān nitāntaṁ
4.8.15.4,sā vivyathe yad gaditaṁ sapatnyā
4.8.16.1,sotsṛjya dhairyaṁ vilalāpa śoka-
4.8.16.2,dāvāgninā dāva-lateva bālā
4.8.16.3,vākyaṁ sapatnyāḥ smaratī saroja-
4.8.16.4,śriyā dṛśā bāṣpa-kalām uvāha
4.8.17.1,dīrghaṁ śvasantī vṛjinasya pāram
4.8.17.2,apaśyatī bālakam āha bālā
4.8.17.3,māmaṅgalaṁ tāta pareṣu maṁsthā
4.8.17.4,bhuṅkte jano yat para-duḥkhadas tat
4.8.18.1,satyaṁ surucyābhihitaṁ bhavān me
4.8.18.2,yad durbhagāyā udare gṛhītaḥ
4.8.18.3,stanyena vṛddhaś ca vilajjate yāṁ
4.8.18.4,bhāryeti vā voḍhum iḍaspatir mām
4.8.19.1,ātiṣṭha tat tāta vimatsaras tvam
4.8.19.2,uktaṁ samātrāpi yad avyalīkam
4.8.19.3,ārādhayādhokṣaja-pāda-padmaṁ
4.8.19.4,yadīcchase ’dhyāsanam uttamo yathā
4.8.20.1,yasyāṅghri-padmaṁ paricarya viśva-
4.8.20.2,vibhāvanāyātta-guṇābhipatteḥ
4.8.20.3,ajo ’dhyatiṣṭhat khalu pārameṣṭhyaṁ
4.8.20.4,padaṁ jitātma-śvasanābhivandyam
4.8.21.1,tathā manur vo bhagavān pitāmaho
4.8.21.2,yam eka-matyā puru-dakṣiṇair makhaiḥ
4.8.21.3,iṣṭvābhipede duravāpam anyato
4.8.21.4,bhaumaṁ sukhaṁ divyam athāpavargyam
4.8.22.1,tam eva vatsāśraya bhṛtya-vatsalaṁ
4.8.22.2,mumukṣubhir mṛgya-padābja-paddhatim
4.8.22.3,ananya-bhāve nija-dharma-bhāvite
4.8.22.4,manasy avasthāpya bhajasva pūruṣam
4.8.23.1,nānyaṁ tataḥ padma-palāśa-locanād
4.8.23.2,duḥkha-cchidaṁ te mṛgayāmi kañcana
4.8.23.3,yo mṛgyate hasta-gṛhīta-padmayā
4.8.23.4,śriyetarair aṅga vimṛgyamāṇayā
4.8.24.1,maitreya uvāca
4.8.25.1,nāradas tad upākarṇya
4.8.25.2,jñātvā tasya cikīrṣitam
4.8.25.3,spṛṣṭvā mūrdhany agha-ghnena
4.8.25.4,pāṇinā prāha vismitaḥ
4.8.26.1,aho tejaḥ kṣatriyāṇāṁ
4.8.26.2,māna-bhaṅgam amṛṣyatām
4.8.26.3,bālo ’py ayaṁ hṛdā dhatte
4.8.26.4,yat samātur asad-vacaḥ
4.8.27.1,nārada uvāca
4.8.28.1,vikalpe vidyamāne ’pi
4.8.28.2,na hy asantoṣa-hetavaḥ
4.8.28.3,puṁso moham ṛte bhinnā
4.8.28.4,yal loke nija-karmabhiḥ
4.8.29.1,parituṣyet tatas tāta
4.8.29.2,tāvan-mātreṇa pūruṣaḥ
4.8.29.3,daivopasāditaṁ yāvad
4.8.29.4,vīkṣyeśvara-gatiṁ budhaḥ
4.8.30.1,atha mātropadiṣṭena
4.8.30.2,yogenāvarurutsasi
4.8.30.3,yat-prasādaṁ sa vai puṁsāṁ
4.8.30.4,durārādhyo mato mama
4.8.31.1,munayaḥ padavīṁ yasya
4.8.31.2,niḥsaṅgenoru-janmabhiḥ
4.8.31.3,na vidur mṛgayanto ’pi
4.8.31.4,tīvra-yoga-samādhinā
4.8.32.1,ato nivartatām eṣa
4.8.32.2,nirbandhas tava niṣphalaḥ
4.8.32.3,yatiṣyati bhavān kāle
4.8.32.4,śreyasāṁ samupasthite
4.8.33.1,yasya yad daiva-vihitaṁ
4.8.33.2,sa tena sukha-duḥkhayoḥ
4.8.33.3,ātmānaṁ toṣayan dehī
4.8.33.4,tamasaḥ pāram ṛcchati
4.8.34.1,guṇādhikān mudaṁ lipsed
4.8.34.2,anukrośaṁ guṇādhamāt
4.8.34.3,maitrīṁ samānād anvicchen
4.8.34.4,na tāpair abhibhūyate
4.8.35.1,dhruva uvāca
4.8.36.1,athāpi me ’vinītasya
4.8.36.2,kṣāttraṁ ghoram upeyuṣaḥ
4.8.36.3,surucyā durvaco-bāṇair
4.8.36.4,na bhinne śrayate hṛdi
4.8.37.1,padaṁ tri-bhuvanotkṛṣṭaṁ
4.8.37.2,jigīṣoḥ sādhu vartma me
4.8.37.3,brūhy asmat-pitṛbhir brahmann
4.8.37.4,anyair apy anadhiṣṭhitam
4.8.38.1,nūnaṁ bhavān bhagavato
4.8.38.2,yo ’ṅgajaḥ parameṣṭhinaḥ
4.8.38.3,vitudann aṭate vīṇāṁ
4.8.38.4,hitāya jagato ’rkavat
4.8.39.1,maitreya uvāca
4.8.40.1,nārada uvāca
4.8.41.1,dharmārtha-kāma-mokṣākhyaṁ
4.8.41.2,ya icchec chreya ātmanaḥ
4.8.41.3,ekaṁ hy eva hares tatra
4.8.41.4,kāraṇaṁ pāda-sevanam
4.8.42.1,tat tāta gaccha bhadraṁ te
4.8.42.2,yamunāyās taṭaṁ śuci
4.8.42.3,puṇyaṁ madhuvanaṁ yatra
4.8.42.4,sānnidhyaṁ nityadā hareḥ
4.8.43.1,snātvānusavanaṁ tasmin
4.8.43.2,kālindyāḥ salile śive
4.8.43.3,kṛtvocitāni nivasann
4.8.43.4,ātmanaḥ kalpitāsanaḥ
4.8.44.1,prāṇāyāmena tri-vṛtā
4.8.44.2,prāṇendriya-mano-malam
4.8.44.3,śanair vyudasyābhidhyāyen
4.8.44.4,manasā guruṇā gurum
4.8.45.1,prasādābhimukhaṁ śaśvat
4.8.45.2,prasanna-vadanekṣaṇam
4.8.45.3,sunāsaṁ subhruvaṁ cāru-
4.8.45.4,kapolaṁ sura-sundaram
4.8.46.1,taruṇaṁ ramaṇīyāṅgam
4.8.46.2,aruṇoṣṭhekṣaṇādharam
4.8.46.3,praṇatāśrayaṇaṁ nṛmṇaṁ
4.8.46.4,śaraṇyaṁ karuṇārṇavam
4.8.47.1,śrīvatsāṅkaṁ ghana-śyāmaṁ
4.8.47.2,puruṣaṁ vana-mālinam
4.8.47.3,śaṅkha-cakra-gadā-padmair
4.8.47.4,abhivyakta-caturbhujam
4.8.48.1,kirīṭinaṁ kuṇḍalinaṁ
4.8.48.2,keyūra-valayānvitam
4.8.48.3,kaustubhābharaṇa-grīvaṁ
4.8.48.4,pīta-kauśeya-vāsasam
4.8.49.1,kāñcī-kalāpa-paryastaṁ
4.8.49.2,lasat-kāñcana-nūpuram
4.8.49.3,darśanīyatamaṁ śāntaṁ
4.8.49.4,mano-nayana-vardhanam
4.8.50.1,padbhyāṁ nakha-maṇi-śreṇyā
4.8.50.2,vilasadbhyāṁ samarcatām
4.8.50.3,hṛt-padma-karṇikā-dhiṣṇyam
4.8.50.4,ākramyātmany avasthitam
4.8.51.1,smayamānam abhidhyāyet
4.8.51.2,sānurāgāvalokanam
4.8.51.3,niyatenaika-bhūtena
4.8.51.4,manasā varadarṣabham
4.8.52.1,evaṁ bhagavato rūpaṁ
4.8.52.2,subhadraṁ dhyāyato manaḥ
4.8.52.3,nirvṛtyā parayā tūrṇaṁ
4.8.52.4,sampannaṁ na nivartate
4.8.53.1,japaś ca paramo guhyaḥ
4.8.53.2,śrūyatāṁ me nṛpātmaja
4.8.53.3,yaṁ sapta-rātraṁ prapaṭhan
4.8.53.4,pumān paśyati khecarān
4.8.54.1,oṁ namo bhagavate vāsudevāya
4.8.55.1,salilaiḥ śucibhir mālyair
4.8.55.2,vanyair mūla-phalādibhiḥ
4.8.55.3,śastāṅkurāṁśukaiś cārcet
4.8.55.4,tulasyā priyayā prabhum
4.8.56.1,labdhvā dravyamayīm arcāṁ
4.8.56.2,kṣity-ambv-ādiṣu vārcayet
4.8.56.3,ābhṛtātmā muniḥ śānto
4.8.56.4,yata-vāṅ mita-vanya-bhuk
4.8.57.1,svecchāvatāra-caritair
4.8.57.2,acintya-nija-māyayā
4.8.57.3,kariṣyaty uttamaślokas
4.8.57.4,tad dhyāyed dhṛdayaṅ-gamam
4.8.58.1,paricaryā bhagavato
4.8.58.2,yāvatyaḥ pūrva-sevitāḥ
4.8.58.3,tā mantra-hṛdayenaiva
4.8.58.4,prayuñjyān mantra-mūrtaye
4.8.59-60.1,evaṁ kāyena manasā
4.8.59-60.2,vacasā ca mano-gatam
4.8.59-60.3,paricaryamāṇo bhagavān
4.8.59-60.4,bhaktimat-paricaryayā
4.8.61.1,viraktaś cendriya-ratau
4.8.61.2,bhakti-yogena bhūyasā
4.8.61.3,taṁ nirantara-bhāvena
4.8.61.4,bhajetāddhā vimuktaye
4.8.62.1,ity uktas taṁ parikramya
4.8.62.2,praṇamya ca nṛpārbhakaḥ
4.8.62.3,yayau madhuvanaṁ puṇyaṁ
4.8.62.4,hareś caraṇa-carcitam
4.8.63.1,tapo-vanaṁ gate tasmin
4.8.63.2,praviṣṭo ’ntaḥ-puraṁ muniḥ
4.8.63.3,arhitārhaṇako rājñā
4.8.63.4,sukhāsīna uvāca tam
4.8.64.1,nārada uvāca
4.8.65.1,rājovāca
4.8.66.1,apy anāthaṁ vane brahman
4.8.66.2,mā smādanty arbhakaṁ vṛkāḥ
4.8.66.3,śrāntaṁ śayānaṁ kṣudhitaṁ
4.8.66.4,parimlāna-mukhāmbujam
4.8.67.1,aho me bata daurātmyaṁ
4.8.67.2,strī-jitasyopadhāraya
4.8.67.3,yo ’ṅkaṁ premṇārurukṣantaṁ
4.8.67.4,nābhyanandam asattamaḥ
4.8.68.1,nārada uvāca
4.8.69.1,suduṣkaraṁ karma kṛtvā
4.8.69.2,loka-pālair api prabhuḥ
4.8.69.3,aiṣyaty acirato rājan
4.8.69.4,yaśo vipulayaṁs tava
4.8.70.1,maitreya uvāca
4.8.71.1,tatrābhiṣiktaḥ prayatas
4.8.71.2,tām upoṣya vibhāvarīm
4.8.71.3,samāhitaḥ paryacarad
4.8.71.4,ṛṣy-ādeśena pūruṣam
4.8.72.1,tri-rātrānte tri-rātrānte
4.8.72.2,kapittha-badarāśanaḥ
4.8.72.3,ātma-vṛtty-anusāreṇa
4.8.72.4,māsaṁ ninye ’rcayan harim
4.8.73.1,dvitīyaṁ ca tathā māsaṁ
4.8.73.2,ṣaṣṭhe ṣaṣṭhe ’rbhako dine
4.8.73.3,tṛṇa-parṇādibhiḥ śīrṇaiḥ
4.8.73.4,kṛtānno ’bhyarcayan vibhum
4.8.74.1,tṛtīyaṁ cānayan māsaṁ
4.8.74.2,navame navame ’hani
4.8.74.3,ab-bhakṣa uttamaślokam
4.8.74.4,upādhāvat samādhinā
4.8.75.1,caturtham api vai māsaṁ
4.8.75.2,dvādaśe dvādaśe ’hani
4.8.75.3,vāyu-bhakṣo jita-śvāso
4.8.75.4,dhyāyan devam adhārayat
4.8.76.1,pañcame māsy anuprāpte
4.8.76.2,jita-śvāso nṛpātmajaḥ
4.8.76.3,dhyāyan brahma padaikena
4.8.76.4,tasthau sthāṇur ivācalaḥ
4.8.77.1,sarvato mana ākṛṣya
4.8.77.2,hṛdi bhūtendriyāśayam
4.8.77.3,dhyāyan bhagavato rūpaṁ
4.8.77.4,nādrākṣīt kiñcanāparam
4.8.78.1,ādhāraṁ mahad-ādīnāṁ
4.8.78.2,pradhāna-puruṣeśvaram
4.8.78.3,brahma dhārayamāṇasya
4.8.78.4,trayo lokāś cakampire
4.8.79.1,yadaika-pādena sa pārthivārbhakas
4.8.79.2,tasthau tad-aṅguṣṭha-nipīḍitā mahī
4.8.79.3,nanāma tatrārdham ibhendra-dhiṣṭhitā
4.8.79.4,tarīva savyetarataḥ pade pade
4.8.80.1,tasminn abhidhyāyati viśvam ātmano
4.8.80.2,dvāraṁ nirudhyāsum ananyayā dhiyā
4.8.80.3,lokā nirucchvāsa-nipīḍitā bhṛśaṁ
4.8.80.4,sa-loka-pālāḥ śaraṇaṁ yayur harim
4.8.81.1,devā ūcuḥ
4.8.82.1,śrī-bhagavān uvāca
4.8.82.2,mā bhaiṣṭa bālaṁ tapaso duratyayān
4.8.82.3,nivartayiṣye pratiyāta sva-dhāma
4.8.82.4,yato hi vaḥ prāṇa-nirodha āsīd
4.8.82.5,auttānapādir mayi saṅgatātmā
4.9.1.1,maitreya uvāca
4.9.2.1,sa vai dhiyā yoga-vipāka-tīvrayā
4.9.2.2,hṛt-padma-kośe sphuritaṁ taḍit-prabham
4.9.2.3,tirohitaṁ sahasaivopalakṣya
4.9.2.4,bahiḥ-sthitaṁ tad-avasthaṁ dadarśa
4.9.3.1,tad-darśanenāgata-sādhvasaḥ kṣitāv
4.9.3.2,avandatāṅgaṁ vinamayya daṇḍavat
4.9.3.3,dṛgbhyāṁ prapaśyan prapibann ivārbhakaś
4.9.3.4,cumbann ivāsyena bhujair ivāśliṣan
4.9.4.1,sa taṁ vivakṣantam atad-vidaṁ harir
4.9.4.2,jñātvāsya sarvasya ca hṛdy avasthitaḥ
4.9.4.3,kṛtāñjaliṁ brahmamayena kambunā
4.9.4.4,pasparśa bālaṁ kṛpayā kapole
4.9.5.1,sa vai tadaiva pratipāditāṁ giraṁ
4.9.5.2,daivīṁ parijñāta-parātma-nirṇayaḥ
4.9.5.3,taṁ bhakti-bhāvo ’bhyagṛṇād asatvaraṁ
4.9.5.4,pariśrutoru-śravasaṁ dhruva-kṣitiḥ
4.9.6.1,dhruva uvāca
4.9.7.1,ekas tvam eva bhagavann idam ātma-śaktyā
4.9.7.2,māyākhyayoru-guṇayā mahad-ādy-aśeṣam
4.9.7.3,sṛṣṭvānuviśya puruṣas tad-asad-guṇeṣu
4.9.7.4,nāneva dāruṣu vibhāvasuvad vibhāsi
4.9.8.1,tvad-dattayā vayunayedam acaṣṭa viśvaṁ
4.9.8.2,supta-prabuddha iva nātha bhavat-prapannaḥ
4.9.8.3,tasyāpavargya-śaraṇaṁ tava pāda-mūlaṁ
4.9.8.4,vismaryate kṛta-vidā katham ārta-bandho
4.9.9.1,nūnaṁ vimuṣṭa-matayas tava māyayā te
4.9.9.2,ye tvāṁ bhavāpyaya-vimokṣaṇam anya-hetoḥ
4.9.9.3,arcanti kalpaka-taruṁ kuṇapopabhogyam
4.9.9.4,icchanti yat sparśajaṁ niraye ’pi nṝṇām
4.9.10.1,yā nirvṛtis tanu-bhṛtāṁ tava pāda-padma-
4.9.10.2,dhyānād bhavaj-jana-kathā-śravaṇena vā syāt
4.9.10.3,sā brahmaṇi sva-mahimany api nātha mā bhūt
4.9.10.4,kiṁ tv antakāsi-lulitāt patatāṁ vimānāt
4.9.11.1,bhaktiṁ muhuḥ pravahatāṁ tvayi me prasaṅgo
4.9.11.2,bhūyād ananta mahatām amalāśayānām
4.9.11.3,yenāñjasolbaṇam uru-vyasanaṁ bhavābdhiṁ
4.9.11.4,neṣye bhavad-guṇa-kathāmṛta-pāna-mattaḥ
4.9.12.1,te na smaranty atitarāṁ priyam īśa martyaṁ
4.9.12.2,ye cānv adaḥ suta-suhṛd-gṛha-vitta-dārāḥ
4.9.12.3,ye tv abja-nābha bhavadīya-padāravinda-
4.9.12.4,saugandhya-lubdha-hṛdayeṣu kṛta-prasaṅgāḥ
4.9.13.1,tiryaṅ-naga-dvija-sarīsṛpa-deva-daitya-
4.9.13.2,martyādibhiḥ paricitaṁ sad-asad-viśeṣam
4.9.13.3,rūpaṁ sthaviṣṭham aja te mahad-ādy-anekaṁ
4.9.13.4,nātaḥ paraṁ parama vedmi na yatra vādaḥ
4.9.14.1,kalpānta etad akhilaṁ jaṭhareṇa gṛhṇan
4.9.14.2,śete pumān sva-dṛg ananta-sakhas tad-aṅke
4.9.14.3,yan-nābhi-sindhu-ruha-kāñcana-loka-padma-
4.9.14.4,garbhe dyumān bhagavate praṇato ’smi tasmai
4.9.15.1,tvaṁ nitya-mukta-pariśuddha-vibuddha ātmā
4.9.15.2,kūṭa-stha ādi-puruṣo bhagavāṁs try-adhīśaḥ
4.9.15.3,yad-buddhy-avasthitim akhaṇḍitayā sva-dṛṣṭyā
4.9.15.4,draṣṭā sthitāv adhimakho vyatirikta āsse
4.9.16.1,yasmin viruddha-gatayo hy aniśaṁ patanti
4.9.16.2,vidyādayo vividha-śaktaya ānupūrvyāt
4.9.16.3,tad brahma viśva-bhavam ekam anantam ādyam
4.9.16.4,ānanda-mātram avikāram ahaṁ prapadye
4.9.17.1,satyāśiṣo hi bhagavaṁs tava pāda-padmam
4.9.17.2,āśīs tathānubhajataḥ puruṣārtha-mūrteḥ
4.9.17.3,apy evam arya bhagavān paripāti dīnān
4.9.17.4,vāśreva vatsakam anugraha-kātaro ’smān
4.9.18.1,maitreya uvāca
4.9.19.1,śrī-bhagavān uvāca
4.9.20-21.1,nānyair adhiṣṭhitaṁ bhadra
4.9.20-21.2,yad bhrājiṣṇu dhruva-kṣiti
4.9.20-21.3,yatra graharkṣa-tārāṇāṁ
4.9.20-21.4,jyotiṣāṁ cakram āhitam
4.9.22.1,prasthite tu vanaṁ pitrā
4.9.22.2,dattvā gāṁ dharma-saṁśrayaḥ
4.9.22.3,ṣaṭ-triṁśad-varṣa-sāhasraṁ
4.9.22.4,rakṣitāvyāhatendriyaḥ
4.9.23.1,tvad-bhrātary uttame naṣṭe
4.9.23.2,mṛgayāyāṁ tu tan-manāḥ
4.9.23.3,anveṣantī vanaṁ mātā
4.9.23.4,dāvāgniṁ sā pravekṣyati
4.9.24.1,iṣṭvā māṁ yajña-hṛdayaṁ
4.9.24.2,yajñaiḥ puṣkala-dakṣiṇaiḥ
4.9.24.3,bhuktvā cehāśiṣaḥ satyā
4.9.24.4,ante māṁ saṁsmariṣyasi
4.9.25.1,tato gantāsi mat-sthānaṁ
4.9.25.2,sarva-loka-namaskṛtam
4.9.25.3,upariṣṭād ṛṣibhyas tvaṁ
4.9.25.4,yato nāvartate gataḥ
4.9.26.1,maitreya uvāca
4.9.27.1,so ’pi saṅkalpajaṁ viṣṇoḥ
4.9.27.2,pāda-sevopasāditam
4.9.27.3,prāpya saṅkalpa-nirvāṇaṁ
4.9.27.4,nātiprīto ’bhyagāt puram
4.9.28.1,vidura uvāca
4.9.29.1,maitreya uvāca
4.9.30.1,dhruva uvāca
4.9.31.1,aho bata mamānātmyaṁ
4.9.31.2,manda-bhāgyasya paśyata
4.9.31.3,bhava-cchidaḥ pāda-mūlaṁ
4.9.31.4,gatvā yāce yad antavat
4.9.32.1,matir vidūṣitā devaiḥ
4.9.32.2,patadbhir asahiṣṇubhiḥ
4.9.32.3,yo nārada-vacas tathyaṁ
4.9.32.4,nāgrāhiṣam asattamaḥ
4.9.33.1,daivīṁ māyām upāśritya
4.9.33.2,prasupta iva bhinna-dṛk
4.9.33.3,tapye dvitīye ’py asati
4.9.33.4,bhrātṛ-bhrātṛvya-hṛd-rujā
4.9.34.1,mayaitat prārthitaṁ vyarthaṁ
4.9.34.2,cikitseva gatāyuṣi
4.9.34.3,prasādya jagad-ātmānaṁ
4.9.34.4,tapasā duṣprasādanam
4.9.34.5,bhava-cchidam ayāce ’haṁ
4.9.34.6,bhavaṁ bhāgya-vivarjitaḥ
4.9.35.1,svārājyaṁ yacchato mauḍhyān
4.9.35.2,māno me bhikṣito bata
4.9.35.3,īśvarāt kṣīṇa-puṇyena
4.9.35.4,phalī-kārān ivādhanaḥ
4.9.36.1,maitreya uvāca
4.9.37.1,ākarṇyātma-jam āyāntaṁ
4.9.37.2,samparetya yathāgatam
4.9.37.3,rājā na śraddadhe bhadram
4.9.37.4,abhadrasya kuto mama
4.9.38.1,śraddhāya vākyaṁ devarṣer
4.9.38.2,harṣa-vegena dharṣitaḥ
4.9.38.3,vārtā-hartur atiprīto
4.9.38.4,hāraṁ prādān mahā-dhanam
4.9.39-40.1,sad-aśvaṁ ratham āruhya
4.9.39-40.2,kārtasvara-pariṣkṛtam
4.9.39-40.3,brāhmaṇaiḥ kula-vṛddhaiś ca
4.9.39-40.4,paryasto ’mātya-bandhubhiḥ
4.9.41.1,sunītiḥ suruciś cāsya
4.9.41.2,mahiṣyau rukma-bhūṣite
4.9.41.3,āruhya śibikāṁ sārdham
4.9.41.4,uttamenābhijagmatuḥ
4.9.42-43.1,taṁ dṛṣṭvopavanābhyāśa
4.9.42-43.2,āyāntaṁ tarasā rathāt
4.9.42-43.3,avaruhya nṛpas tūrṇam
4.9.42-43.4,āsādya prema-vihvalaḥ
4.9.44.1,athājighran muhur mūrdhni
4.9.44.2,śītair nayana-vāribhiḥ
4.9.44.3,snāpayām āsa tanayaṁ
4.9.44.4,jātoddāma-manorathaḥ
4.9.45.1,abhivandya pituḥ pādāv
4.9.45.2,āśīrbhiś cābhimantritaḥ
4.9.45.3,nanāma mātarau śīrṣṇā
4.9.45.4,sat-kṛtaḥ saj-janāgraṇīḥ
4.9.46.1,surucis taṁ samutthāpya
4.9.46.2,pādāvanatam arbhakam
4.9.46.3,pariṣvajyāha jīveti
4.9.46.4,bāṣpa-gadgadayā girā
4.9.47.1,yasya prasanno bhagavān
4.9.47.2,guṇair maitry-ādibhir hariḥ
4.9.47.3,tasmai namanti bhūtāni
4.9.47.4,nimnam āpa iva svayam
4.9.48.1,uttamaś ca dhruvaś cobhāv
4.9.48.2,anyonyaṁ prema-vihvalau
4.9.48.3,aṅga-saṅgād utpulakāv
4.9.48.4,asraughaṁ muhur ūhatuḥ
4.9.49.1,sunītir asya jananī
4.9.49.2,prāṇebhyo ’pi priyaṁ sutam
4.9.49.3,upaguhya jahāv ādhiṁ
4.9.49.4,tad-aṅga-sparśa-nirvṛtā
4.9.50.1,payaḥ stanābhyāṁ susrāva
4.9.50.2,netra-jaiḥ salilaiḥ śivaiḥ
4.9.50.3,tadābhiṣicyamānābhyāṁ
4.9.50.4,vīra vīra-suvo muhuḥ
4.9.51.1,tāṁ śaśaṁsur janā rājñīṁ
4.9.51.2,diṣṭyā te putra ārti-hā
4.9.51.3,pratilabdhaś ciraṁ naṣṭo
4.9.51.4,rakṣitā maṇḍalaṁ bhuvaḥ
4.9.52.1,abhyarcitas tvayā nūnaṁ
4.9.52.2,bhagavān praṇatārti-hā
4.9.52.3,yad-anudhyāyino dhīrā
4.9.52.4,mṛtyuṁ jigyuḥ sudurjayam
4.9.53.1,lālyamānaṁ janair evaṁ
4.9.53.2,dhruvaṁ sabhrātaraṁ nṛpaḥ
4.9.53.3,āropya kariṇīṁ hṛṣṭaḥ
4.9.53.4,stūyamāno ’viśat puram
4.9.54.1,tatra tatropasaṅkḷptair
4.9.54.2,lasan-makara-toraṇaiḥ
4.9.54.3,savṛndaiḥ kadalī-stambhaiḥ
4.9.54.4,pūga-potaiś ca tad-vidhaiḥ
4.9.55.1,cūta-pallava-vāsaḥ-sraṅ-
4.9.55.2,muktā-dāma-vilambibhiḥ
4.9.55.3,upaskṛtaṁ prati-dvāram
4.9.55.4,apāṁ kumbhaiḥ sadīpakaiḥ
4.9.56.1,prākārair gopurāgāraiḥ
4.9.56.2,śātakumbha-paricchadaiḥ
4.9.56.3,sarvato ’laṅkṛtaṁ śrīmad-
4.9.56.4,vimāna-śikhara-dyubhiḥ
4.9.57.1,mṛṣṭa-catvara-rathyāṭṭa-
4.9.57.2,mārgaṁ candana-carcitam
4.9.57.3,lājākṣataiḥ puṣpa-phalais
4.9.57.4,taṇḍulair balibhir yutam
4.9.58-59.1,dhruvāya pathi dṛṣṭāya
4.9.58-59.2,tatra tatra pura-striyaḥ
4.9.58-59.3,siddhārthākṣata-dadhy-ambu-
4.9.58-59.4,dūrvā-puṣpa-phalāni ca
4.9.60.1,mahāmaṇi-vrātamaye
4.9.60.2,sa tasmin bhavanottame
4.9.60.3,lālito nitarāṁ pitrā
4.9.60.4,nyavasad divi devavat
4.9.61.1,payaḥ-phena-nibhāḥ śayyā
4.9.61.2,dāntā rukma-paricchadāḥ
4.9.61.3,āsanāni mahārhāṇi
4.9.61.4,yatra raukmā upaskarāḥ
4.9.62.1,yatra sphaṭika-kuḍyeṣu
4.9.62.2,mahā-mārakateṣu ca
4.9.62.3,maṇi-pradīpā ābhānti
4.9.62.4,lalanā-ratna-saṁyutāḥ
4.9.63.1,udyānāni ca ramyāṇi
4.9.63.2,vicitrair amara-drumaiḥ
4.9.63.3,kūjat-vihaṅga-mithunair
4.9.63.4,gāyan-matta-madhuvrataiḥ
4.9.64.1,vāpyo vaidūrya-sopānāḥ
4.9.64.2,padmotpala-kumud-vatīḥ
4.9.64.3,haṁsa-kāraṇḍava-kulair
4.9.64.4,juṣṭāś cakrāhva-sārasaiḥ
4.9.65.1,uttānapādo rājarṣiḥ
4.9.65.2,prabhāvaṁ tanayasya tam
4.9.65.3,śrutvā dṛṣṭvādbhutatamaṁ
4.9.65.4,prapede vismayaṁ param
4.9.66.1,vīkṣyoḍha-vayasaṁ taṁ ca
4.9.66.2,prakṛtīnāṁ ca sammatam
4.9.66.3,anurakta-prajaṁ rājā
4.9.66.4,dhruvaṁ cakre bhuvaḥ patim
4.9.67.1,ātmānaṁ ca pravayasam
4.9.67.2,ākalayya viśāmpatiḥ
4.9.67.3,vanaṁ viraktaḥ prātiṣṭhad
4.9.67.4,vimṛśann ātmano gatim
4.10.1.1,maitreya uvāca
4.10.2.1,ilāyām api bhāryāyāṁ
4.10.2.2,vāyoḥ putryāṁ mahā-balaḥ
4.10.2.3,putram utkala-nāmānaṁ
4.10.2.4,yoṣid-ratnam ajījanat
4.10.3.1,uttamas tv akṛtodvāho
4.10.3.2,mṛgayāyāṁ balīyasā
4.10.3.3,hataḥ puṇya-janenādrau
4.10.3.4,tan-mātāsya gatiṁ gatā
4.10.4.1,dhruvo bhrātṛ-vadhaṁ śrutvā
4.10.4.2,kopāmarṣa-śucārpitaḥ
4.10.4.3,jaitraṁ syandanam āsthāya
4.10.4.4,gataḥ puṇya-janālayam
4.10.5.1,gatvodīcīṁ diśaṁ rājā
4.10.5.2,rudrānucara-sevitām
4.10.5.3,dadarśa himavad-droṇyāṁ
4.10.5.4,purīṁ guhyaka-saṅkulām
4.10.6.1,dadhmau śaṅkhaṁ bṛhad-bāhuḥ
4.10.6.2,khaṁ diśaś cānunādayan
4.10.6.3,yenodvigna-dṛśaḥ kṣattar
4.10.6.4,upadevyo ’trasan bhṛśam
4.10.7.1,tato niṣkramya balina
4.10.7.2,upadeva-mahā-bhaṭāḥ
4.10.7.3,asahantas tan-ninādam
4.10.7.4,abhipetur udāyudhāḥ
4.10.8.1,sa tān āpatato vīra
4.10.8.2,ugra-dhanvā mahā-rathaḥ
4.10.8.3,ekaikaṁ yugapat sarvān
4.10.8.4,ahan bāṇais tribhis tribhiḥ
4.10.9.1,te vai lalāṭa-lagnais tair
4.10.9.2,iṣubhiḥ sarva eva hi
4.10.9.3,matvā nirastam ātmānam
4.10.9.4,āśaṁsan karma tasya tat
4.10.10.1,te ’pi cāmum amṛṣyantaḥ
4.10.10.2,pāda-sparśam ivoragāḥ
4.10.10.3,śarair avidhyan yugapad
4.10.10.4,dvi-guṇaṁ pracikīrṣavaḥ
4.10.11-12.1,tataḥ parigha-nistriṁśaiḥ
4.10.11-12.2,prāsaśūla-paraśvadhaiḥ
4.10.11-12.3,śakty-ṛṣṭibhir bhuśuṇḍībhiś
4.10.11-12.4,citra-vājaiḥ śarair api
4.10.13.1,auttānapādiḥ sa tadā
4.10.13.2,śastra-varṣeṇa bhūriṇā
4.10.13.3,na evādṛśyatācchanna
4.10.13.4,āsāreṇa yathā giriḥ
4.10.14.1,hāhā-kāras tadaivāsīt
4.10.14.2,siddhānāṁ divi paśyatām
4.10.14.3,hato ’yaṁ mānavaḥ sūryo
4.10.14.4,magnaḥ puṇya-janārṇave
4.10.15.1,nadatsu yātudhāneṣu
4.10.15.2,jaya-kāśiṣv atho mṛdhe
4.10.15.3,udatiṣṭhad rathas tasya
4.10.15.4,nīhārād iva bhāskaraḥ
4.10.16.1,dhanur visphūrjayan divyaṁ
4.10.16.2,dviṣatāṁ khedam udvahan
4.10.16.3,astraughaṁ vyadhamad bāṇair
4.10.16.4,ghanānīkam ivānilaḥ
4.10.17.1,tasya te cāpa-nirmuktā
4.10.17.2,bhittvā varmāṇi rakṣasām
4.10.17.3,kāyān āviviśus tigmā
4.10.17.4,girīn aśanayo yathā
4.10.18-19.1,bhallaiḥ sañchidyamānānāṁ
4.10.18-19.2,śirobhiś cāru-kuṇḍalaiḥ
4.10.18-19.3,ūrubhir hema-tālābhair
4.10.18-19.4,dorbhir valaya-valgubhiḥ
4.10.20.1,hatāvaśiṣṭā itare raṇājirād
4.10.20.2,rakṣo-gaṇāḥ kṣatriya-varya-sāyakaiḥ
4.10.20.3,prāyo vivṛkṇāvayavā vidudruvur
4.10.20.4,mṛgendra-vikrīḍita-yūthapā iva
4.10.21.1,apaśyamānaḥ sa tadātatāyinaṁ
4.10.21.2,mahā-mṛdhe kañcana mānavottamaḥ
4.10.21.3,purīṁ didṛkṣann api nāviśad dviṣāṁ
4.10.21.4,na māyināṁ veda cikīrṣitaṁ janaḥ
4.10.22.1,iti bruvaṁś citra-rathaḥ sva-sārathiṁ
4.10.22.2,yattaḥ pareṣāṁ pratiyoga-śaṅkitaḥ
4.10.22.3,śuśrāva śabdaṁ jaladher iveritaṁ
4.10.22.4,nabhasvato dikṣu rajo ’nvadṛśyata
4.10.23.1,kṣaṇenācchāditaṁ vyoma
4.10.23.2,ghanānīkena sarvataḥ
4.10.23.3,visphurat-taḍitā dikṣu
4.10.23.4,trāsayat-stanayitnunā
4.10.24.1,vavṛṣū rudhiraughāsṛk-
4.10.24.2,pūya-viṇ-mūtra-medasaḥ
4.10.24.3,nipetur gaganād asya
4.10.24.4,kabandhāny agrato ’nagha
4.10.25.1,tataḥ khe ’dṛśyata girir
4.10.25.2,nipetuḥ sarvato-diśam
4.10.25.3,gadā-parigha-nistriṁśa-
4.10.25.4,musalāḥ sāśma-varṣiṇaḥ
4.10.26.1,ahayo ’śani-niḥśvāsā
4.10.26.2,vamanto ’gniṁ ruṣākṣibhiḥ
4.10.26.3,abhyadhāvan gajā mattāḥ
4.10.26.4,siṁha-vyāghrāś ca yūthaśaḥ
4.10.27.1,samudra ūrmibhir bhīmaḥ
4.10.27.2,plāvayan sarvato bhuvam
4.10.27.3,āsasāda mahā-hrādaḥ
4.10.27.4,kalpānta iva bhīṣaṇaḥ
4.10.28.1,evaṁ-vidhāny anekāni
4.10.28.2,trāsanāny amanasvinām
4.10.28.3,sasṛjus tigma-gataya
4.10.28.4,āsuryā māyayāsurāḥ
4.10.29.1,dhruve prayuktām asurais
4.10.29.2,tāṁ māyām atidustarām
4.10.29.3,niśamya tasya munayaḥ
4.10.29.4,śam āśaṁsan samāgatāḥ
4.10.30.1,munaya ūcuḥ
4.11.1.1,maitreya uvāca
4.11.2.1,sandhīyamāna etasmin
4.11.2.2,māyā guhyaka-nirmitāḥ
4.11.2.3,kṣipraṁ vineśur vidura
4.11.2.4,kleśā jñānodaye yathā
4.11.3.1,tasyārṣāstraṁ dhanuṣi prayuñjataḥ
4.11.3.2,suvarṇa-puṅkhāḥ kalahaṁsa-vāsasaḥ
4.11.3.3,viniḥsṛtā āviviśur dviṣad-balaṁ
4.11.3.4,yathā vanaṁ bhīma-ravāḥ śikhaṇḍinaḥ
4.11.4.1,tais tigma-dhāraiḥ pradhane śilī-mukhair
4.11.4.2,itas tataḥ puṇya-janā upadrutāḥ
4.11.4.3,tam abhyadhāvan kupitā udāyudhāḥ
4.11.4.4,suparṇam unnaddha-phaṇā ivāhayaḥ
4.11.5.1,sa tān pṛṣatkair abhidhāvato mṛdhe
4.11.5.2,nikṛtta-bāhūru-śirodharodarān
4.11.5.3,nināya lokaṁ param arka-maṇḍalaṁ
4.11.5.4,vrajanti nirbhidya yam ūrdhva-retasaḥ
4.11.6.1,tān hanyamānān abhivīkṣya guhyakān
4.11.6.2,anāgasaś citra-rathena bhūriśaḥ
4.11.6.3,auttānapādiṁ kṛpayā pitāmaho
4.11.6.4,manur jagādopagataḥ saharṣibhiḥ
4.11.7.1,manur uvāca
4.11.8.1,nāsmat-kulocitaṁ tāta
4.11.8.2,karmaitat sad-vigarhitam
4.11.8.3,vadho yad upadevānām
4.11.8.4,ārabdhas te ’kṛtainasām
4.11.9.1,nanv ekasyāparādhena
4.11.9.2,prasaṅgād bahavo hatāḥ
4.11.9.3,bhrātur vadhābhitaptena
4.11.9.4,tvayāṅga bhrātṛ-vatsala
4.11.10.1,nāyaṁ mārgo hi sādhūnāṁ
4.11.10.2,hṛṣīkeśānuvartinām
4.11.10.3,yad ātmānaṁ parāg gṛhya
4.11.10.4,paśuvad bhūta-vaiśasam
4.11.11.1,sarva-bhūtātma-bhāvena
4.11.11.2,bhūtāvāsaṁ hariṁ bhavān
4.11.11.3,ārādhyāpa durārādhyaṁ
4.11.11.4,viṣṇos tat paramaṁ padam
4.11.12.1,sa tvaṁ harer anudhyātas
4.11.12.2,tat-puṁsām api sammataḥ
4.11.12.3,kathaṁ tv avadyaṁ kṛtavān
4.11.12.4,anuśikṣan satāṁ vratam
4.11.13.1,titikṣayā karuṇayā
4.11.13.2,maitryā cākhila-jantuṣu
4.11.13.3,samatvena ca sarvātmā
4.11.13.4,bhagavān samprasīdati
4.11.14.1,samprasanne bhagavati
4.11.14.2,puruṣaḥ prākṛtair guṇaiḥ
4.11.14.3,vimukto jīva-nirmukto
4.11.14.4,brahma nirvāṇam ṛcchati
4.11.15.1,bhūtaiḥ pañcabhir ārabdhair
4.11.15.2,yoṣit puruṣa eva hi
4.11.15.3,tayor vyavāyāt sambhūtir
4.11.15.4,yoṣit-puruṣayor iha
4.11.16.1,evaṁ pravartate sargaḥ
4.11.16.2,sthitiḥ saṁyama eva ca
4.11.16.3,guṇa-vyatikarād rājan
4.11.16.4,māyayā paramātmanaḥ
4.11.17.1,nimitta-mātraṁ tatrāsīn
4.11.17.2,nirguṇaḥ puruṣarṣabhaḥ
4.11.17.3,vyaktāvyaktam idaṁ viśvaṁ
4.11.17.4,yatra bhramati lohavat
4.11.18.1,sa khalv idaṁ bhagavān kāla-śaktyā
4.11.18.2,guṇa-pravāheṇa vibhakta-vīryaḥ
4.11.18.3,karoty akartaiva nihanty ahantā
4.11.18.4,ceṣṭā vibhūmnaḥ khalu durvibhāvyā
4.11.19.1,so ’nanto ’nta-karaḥ kālo
4.11.19.2,’nādir ādi-kṛd avyayaḥ
4.11.19.3,janaṁ janena janayan
4.11.19.4,mārayan mṛtyunāntakam
4.11.20.1,na vai sva-pakṣo ’sya vipakṣa eva vā
4.11.20.2,parasya mṛtyor viśataḥ samaṁ prajāḥ
4.11.20.3,taṁ dhāvamānam anudhāvanty anīśā
4.11.20.4,yathā rajāṁsy anilaṁ bhūta-saṅghāḥ
4.11.21.1,āyuṣo ’pacayaṁ jantos
4.11.21.2,tathaivopacayaṁ vibhuḥ
4.11.21.3,ubhābhyāṁ rahitaḥ sva-stho
4.11.21.4,duḥsthasya vidadhāty asau
4.11.22.1,kecit karma vadanty enaṁ
4.11.22.2,svabhāvam apare nṛpa
4.11.22.3,eke kālaṁ pare daivaṁ
4.11.22.4,puṁsaḥ kāmam utāpare
4.11.23.1,avyaktasyāprameyasya
4.11.23.2,nānā-śakty-udayasya ca
4.11.23.3,na vai cikīrṣitaṁ tāta
4.11.23.4,ko vedātha sva-sambhavam
4.11.24.1,na caite putraka bhrātur
4.11.24.2,hantāro dhanadānugāḥ
4.11.24.3,visargādānayos tāta
4.11.24.4,puṁso daivaṁ hi kāraṇam
4.11.25.1,sa eva viśvaṁ sṛjati
4.11.25.2,sa evāvati hanti ca
4.11.25.3,athāpi hy anahaṅkārān
4.11.25.4,nājyate guṇa-karmabhiḥ
4.11.26.1,eṣa bhūtāni bhūtātmā
4.11.26.2,bhūteśo bhūta-bhāvanaḥ
4.11.26.3,sva-śaktyā māyayā yuktaḥ
4.11.26.4,sṛjaty atti ca pāti ca
4.11.27.1,tam eva mṛtyum amṛtaṁ tāta daivaṁ
4.11.27.2,sarvātmanopehi jagat-parāyaṇam
4.11.27.3,yasmai baliṁ viśva-sṛjo haranti
4.11.27.4,gāvo yathā vai nasi dāma-yantritāḥ
4.11.28.1,yaḥ pañca-varṣo jananīṁ tvaṁ vihāya
4.11.28.2,mātuḥ sapatnyā vacasā bhinna-marmā
4.11.28.3,vanaṁ gatas tapasā pratyag-akṣam
4.11.28.4,ārādhya lebhe mūrdhni padaṁ tri-lokyāḥ
4.11.29.1,tam enam aṅgātmani mukta-vigrahe
4.11.29.2,vyapāśritaṁ nirguṇam ekam akṣaram
4.11.29.3,ātmānam anviccha vimuktam ātma-dṛg
4.11.29.4,yasminn idaṁ bhedam asat pratīyate
4.11.30.1,tvaṁ pratyag-ātmani tadā bhagavaty ananta
4.11.30.2,ānanda-mātra upapanna-samasta-śaktau
4.11.30.3,bhaktiṁ vidhāya paramāṁ śanakair avidyā-
4.11.30.4,granthiṁ vibhetsyasi mamāham iti prarūḍham
4.11.31.1,saṁyaccha roṣaṁ bhadraṁ te
4.11.31.2,pratīpaṁ śreyasāṁ param
4.11.31.3,śrutena bhūyasā rājann
4.11.31.4,agadena yathāmayam
4.11.32.1,yenopasṛṣṭāt puruṣāl
4.11.32.2,loka udvijate bhṛśam
4.11.32.3,na budhas tad-vaśaṁ gacched
4.11.32.4,icchann abhayam ātmanaḥ
4.11.33.1,helanaṁ giriśa-bhrātur
4.11.33.2,dhanadasya tvayā kṛtam
4.11.33.3,yaj jaghnivān puṇya-janān
4.11.33.4,bhrātṛ-ghnān ity amarṣitaḥ
4.11.34.1,taṁ prasādaya vatsāśu
4.11.34.2,sannatyā praśrayoktibhiḥ
4.11.34.3,na yāvan mahatāṁ tejaḥ
4.11.34.4,kulaṁ no ’bhibhaviṣyati
4.11.35.1,evaṁ svāyambhuvaḥ pautram
4.11.35.2,anuśāsya manur dhruvam
4.11.35.3,tenābhivanditaḥ sākam
4.11.35.4,ṛṣibhiḥ sva-puraṁ yayau
4.12.1.1,maitreya uvāca
4.12.2.1,dhanada uvāca
4.12.3.1,na bhavān avadhīd yakṣān
4.12.3.2,na yakṣā bhrātaraṁ tava
4.12.3.3,kāla eva hi bhūtānāṁ
4.12.3.4,prabhur apyaya-bhāvayoḥ
4.12.4.1,ahaṁ tvam ity apārthā dhīr
4.12.4.2,ajñānāt puruṣasya hi
4.12.4.3,svāpnīvābhāty atad-dhyānād
4.12.4.4,yayā bandha-viparyayau
4.12.5.1,tad gaccha dhruva bhadraṁ te
4.12.5.2,bhagavantam adhokṣajam
4.12.5.3,sarva-bhūtātma-bhāvena
4.12.5.4,sarva-bhūtātma-vigraham
4.12.6.1,bhajasva bhajanīyāṅghrim
4.12.6.2,abhavāya bhava-cchidam
4.12.6.3,yuktaṁ virahitaṁ śaktyā
4.12.6.4,guṇa-mayyātma-māyayā
4.12.7.1,vṛṇīhi kāmaṁ nṛpa yan mano-gataṁ
4.12.7.2,mattas tvam auttānapade ’viśaṅkitaḥ
4.12.7.3,varaṁ varārho ’mbuja-nābha-pādayor
4.12.7.4,anantaraṁ tvāṁ vayam aṅga śuśruma
4.12.8.1,maitreya uvāca
4.12.9.1,tasya prītena manasā
4.12.9.2,tāṁ dattvaiḍaviḍas tataḥ
4.12.9.3,paśyato ’ntardadhe so ’pi
4.12.9.4,sva-puraṁ pratyapadyata
4.12.10.1,athāyajata yajñeśaṁ
4.12.10.2,kratubhir bhūri-dakṣiṇaiḥ
4.12.10.3,dravya-kriyā-devatānāṁ
4.12.10.4,karma karma-phala-pradam
4.12.11.1,sarvātmany acyute ’sarve
4.12.11.2,tīvraughāṁ bhaktim udvahan
4.12.11.3,dadarśātmani bhūteṣu
4.12.11.4,tam evāvasthitaṁ vibhum
4.12.12.1,tam evaṁ śīla-sampannaṁ
4.12.12.2,brahmaṇyaṁ dīna-vatsalam
4.12.12.3,goptāraṁ dharma-setūnāṁ
4.12.12.4,menire pitaraṁ prajāḥ
4.12.13.1,ṣaṭ-triṁśad-varṣa-sāhasraṁ
4.12.13.2,śaśāsa kṣiti-maṇḍalam
4.12.13.3,bhogaiḥ puṇya-kṣayaṁ kurvann
4.12.13.4,abhogair aśubha-kṣayam
4.12.14.1,evaṁ bahu-savaṁ kālaṁ
4.12.14.2,mahātmāvicalendriyaḥ
4.12.14.3,tri-vargaupayikaṁ nītvā
4.12.14.4,putrāyādān nṛpāsanam
4.12.15.1,manyamāna idaṁ viśvaṁ
4.12.15.2,māyā-racitam ātmani
4.12.15.3,avidyā-racita-svapna-
4.12.15.4,gandharva-nagaropamam
4.12.16.1,ātma-stry-apatya-suhṛdo balam ṛddha-kośam
4.12.16.2,antaḥ-puraṁ parivihāra-bhuvaś ca ramyāḥ
4.12.16.3,bhū-maṇḍalaṁ jaladhi-mekhalam ākalayya
4.12.16.4,kālopasṛṣṭam iti sa prayayau viśālām
4.12.17.1,tasyāṁ viśuddha-karaṇaḥ śiva-vār vigāhya
4.12.17.2,baddhvāsanaṁ jita-marun manasāhṛtākṣaḥ
4.12.17.3,sthūle dadhāra bhagavat-pratirūpa etad
4.12.17.4,dhyāyaṁs tad avyavahito vyasṛjat samādhau
4.12.18.1,bhaktiṁ harau bhagavati pravahann ajasram
4.12.18.2,ānanda-bāṣpa-kalayā muhur ardyamānaḥ
4.12.18.3,viklidyamāna-hṛdayaḥ pulakācitāṅgo
4.12.18.4,nātmānam asmarad asāv iti mukta-liṅgaḥ
4.12.19.1,sa dadarśa vimānāgryaṁ
4.12.19.2,nabhaso ’vatarad dhruvaḥ
4.12.19.3,vibhrājayad daśa diśo
4.12.19.4,rākāpatim ivoditam
4.12.20.1,tatrānu deva-pravarau catur-bhujau
4.12.20.2,śyāmau kiśorāv aruṇāmbujekṣaṇau
4.12.20.3,sthitāv avaṣṭabhya gadāṁ suvāsasau
4.12.20.4,kirīṭa-hārāṅgada-cāru-kuṇḍalau
4.12.21.1,vijñāya tāv uttamagāya-kiṅkarāv
4.12.21.2,abhyutthitaḥ sādhvasa-vismṛta-kramaḥ
4.12.21.3,nanāma nāmāni gṛṇan madhudviṣaḥ
4.12.21.4,pārṣat-pradhānāv iti saṁhatāñjaliḥ
4.12.22.1,taṁ kṛṣṇa-pādābhiniviṣṭa-cetasaṁ
4.12.22.2,baddhāñjaliṁ praśraya-namra-kandharam
4.12.22.3,sunanda-nandāv upasṛtya sasmitaṁ
4.12.22.4,pratyūcatuḥ puṣkaranābha-sammatau
4.12.23.1,sunanda-nandāv ūcatuḥ
4.12.24.1,tasyākhila-jagad-dhātur
4.12.24.2,āvāṁ devasya śārṅgiṇaḥ
4.12.24.3,pārṣadāv iha samprāptau
4.12.24.4,netuṁ tvāṁ bhagavat-padam
4.12.25.1,sudurjayaṁ viṣṇu-padaṁ jitaṁ tvayā
4.12.25.2,yat sūrayo ’prāpya vicakṣate param
4.12.25.3,ātiṣṭha tac candra-divākarādayo
4.12.25.4,graharkṣa-tārāḥ pariyanti dakṣiṇam
4.12.26.1,anāsthitaṁ te pitṛbhir
4.12.26.2,anyair apy aṅga karhicit
4.12.26.3,ātiṣṭha jagatāṁ vandyaṁ
4.12.26.4,tad viṣṇoḥ paramaṁ padam
4.12.27.1,etad vimāna-pravaram
4.12.27.2,uttamaśloka-maulinā
4.12.27.3,upasthāpitam āyuṣmann
4.12.27.4,adhiroḍhuṁ tvam arhasi
4.12.28.1,maitreya uvāca
4.12.29.1,parītyābhyarcya dhiṣṇyāgryaṁ
4.12.29.2,pārṣadāv abhivandya ca
4.12.29.3,iyeṣa tad adhiṣṭhātuṁ
4.12.29.4,bibhrad rūpaṁ hiraṇmayam
4.12.30.1,tadottānapadaḥ putro
4.12.30.2,dadarśāntakam āgatam
4.12.30.3,mṛtyor mūrdhni padaṁ dattvā
4.12.30.4,ārurohādbhutaṁ gṛham
4.12.31.1,tadā dundubhayo nedur
4.12.31.2,mṛdaṅga-paṇavādayaḥ
4.12.31.3,gandharva-mukhyāḥ prajaguḥ
4.12.31.4,petuḥ kusuma-vṛṣṭayaḥ
4.12.32.1,sa ca svarlokam ārokṣyan
4.12.32.2,sunītiṁ jananīṁ dhruvaḥ
4.12.32.3,anvasmarad agaṁ hitvā
4.12.32.4,dīnāṁ yāsye tri-viṣṭapam
4.12.33.1,iti vyavasitaṁ tasya
4.12.33.2,vyavasāya surottamau
4.12.33.3,darśayām āsatur devīṁ
4.12.33.4,puro yānena gacchatīm
4.12.34.1,tatra tatra praśaṁsadbhiḥ
4.12.34.2,pathi vaimānikaiḥ suraiḥ
4.12.34.3,avakīryamāṇo dadṛśe
4.12.34.4,kusumaiḥ kramaśo grahān
4.12.35.1,tri-lokīṁ deva-yānena
4.12.35.2,so ’tivrajya munīn api
4.12.35.3,parastād yad dhruva-gatir
4.12.35.4,viṣṇoḥ padam athābhyagāt
4.12.36.1,yad bhrājamānaṁ sva-rucaiva sarvato
4.12.36.2,lokās trayo hy anu vibhrājanta ete
4.12.36.3,yan nāvrajañ jantuṣu ye ’nanugrahā
4.12.36.4,vrajanti bhadrāṇi caranti ye ’niśam
4.12.37.1,śāntāḥ sama-dṛśaḥ śuddhāḥ
4.12.37.2,sarva-bhūtānurañjanāḥ
4.12.37.3,yānty añjasācyuta-padam
4.12.37.4,acyuta-priya-bāndhavāḥ
4.12.38.1,ity uttānapadaḥ putro
4.12.38.2,dhruvaḥ kṛṣṇa-parāyaṇaḥ
4.12.38.3,abhūt trayāṇāṁ lokānāṁ
4.12.38.4,cūḍā-maṇir ivāmalaḥ
4.12.39.1,gambhīra-vego ’nimiṣaṁ
4.12.39.2,jyotiṣāṁ cakram āhitam
4.12.39.3,yasmin bhramati kauravya
4.12.39.4,meḍhyām iva gavāṁ gaṇaḥ
4.12.40.1,mahimānaṁ vilokyāsya
4.12.40.2,nārado bhagavān ṛṣiḥ
4.12.40.3,ātodyaṁ vitudañ ślokān
4.12.40.4,satre ’gāyat pracetasām
4.12.41.1,nārada uvāca
4.12.42.1,yaḥ pañca-varṣo guru-dāra-vāk-śarair
4.12.42.2,bhinnena yāto hṛdayena dūyatā
4.12.42.3,vanaṁ mad-ādeśa-karo ’jitaṁ prabhuṁ
4.12.42.4,jigāya tad-bhakta-guṇaiḥ parājitam
4.12.43.1,yaḥ kṣatra-bandhur bhuvi tasyādhirūḍham
4.12.43.2,anv ārurukṣed api varṣa-pūgaiḥ
4.12.43.3,ṣaṭ-pañca-varṣo yad ahobhir alpaiḥ
4.12.43.4,prasādya vaikuṇṭham avāpa tat-padam
4.12.44.1,maitreya uvāca
4.12.45.1,dhanyaṁ yaśasyam āyuṣyaṁ
4.12.45.2,puṇyaṁ svasty-ayanaṁ mahat
4.12.45.3,svargyaṁ dhrauvyaṁ saumanasyaṁ
4.12.45.4,praśasyam agha-marṣaṇam
4.12.46.1,śrutvaitac chraddhayābhīkṣṇam
4.12.46.2,acyuta-priya-ceṣṭitam
4.12.46.3,bhaved bhaktir bhagavati
4.12.46.4,yayā syāt kleśa-saṅkṣayaḥ
4.12.47.1,mahattvam icchatāṁ tīrthaṁ
4.12.47.2,śrotuḥ śīlādayo guṇāḥ
4.12.47.3,yatra tejas tad icchūnāṁ
4.12.47.4,māno yatra manasvinām
4.12.48.1,prayataḥ kīrtayet prātaḥ
4.12.48.2,samavāye dvi-janmanām
4.12.48.3,sāyaṁ ca puṇya-ślokasya
4.12.48.4,dhruvasya caritaṁ mahat
4.12.49-50.1,paurṇamāsyāṁ sinīvālyāṁ
4.12.49-50.2,dvādaśyāṁ śravaṇe ’thavā
4.12.49-50.3,dina-kṣaye vyatīpāte
4.12.49-50.4,saṅkrame ’rkadine ’pi vā
4.12.51.1,jñānam ajñāta-tattvāya
4.12.51.2,yo dadyāt sat-pathe ’mṛtam
4.12.51.3,kṛpālor dīna-nāthasya
4.12.51.4,devās tasyānugṛhṇate
4.12.52.1,idaṁ mayā te ’bhihitaṁ kurūdvaha
4.12.52.2,dhruvasya vikhyāta-viśuddha-karmaṇaḥ
4.12.52.3,hitvārbhakaḥ krīḍanakāni mātur
4.12.52.4,gṛhaṁ ca viṣṇuṁ śaraṇaṁ yo jagāma
4.13.1.1,sūta uvāca
4.13.2.1,vidura uvāca
4.13.3.1,manye mahā-bhāgavataṁ
4.13.3.2,nāradaṁ deva-darśanam
4.13.3.3,yena proktaḥ kriyā-yogaḥ
4.13.3.4,paricaryā-vidhir hareḥ
4.13.4.1,sva-dharma-śīlaiḥ puruṣair
4.13.4.2,bhagavān yajña-pūruṣaḥ
4.13.4.3,ijyamāno bhaktimatā
4.13.4.4,nāradeneritaḥ kila
4.13.5.1,yās tā devarṣiṇā tatra
4.13.5.2,varṇitā bhagavat-kathāḥ
4.13.5.3,mahyaṁ śuśrūṣave brahman
4.13.5.4,kārtsnyenācaṣṭum arhasi
4.13.6.1,maitreya uvāca
4.13.7.1,sa janmanopaśāntātmā
4.13.7.2,niḥsaṅgaḥ sama-darśanaḥ
4.13.7.3,dadarśa loke vitatam
4.13.7.4,ātmānaṁ lokam ātmani
4.13.8-9.1,ātmānaṁ brahma-nirvāṇaṁ
4.13.8-9.2,pratyastamita-vigraham
4.13.8-9.3,avabodha-rasaikātmyam
4.13.8-9.4,ānandam anusantatam
4.13.10.1,jaḍāndha-badhironmatta-
4.13.10.2,mūkākṛtir atan-matiḥ
4.13.10.3,lakṣitaḥ pathi bālānāṁ
4.13.10.4,praśāntārcir ivānalaḥ
4.13.11.1,matvā taṁ jaḍam unmattaṁ
4.13.11.2,kula-vṛddhāḥ samantriṇaḥ
4.13.11.3,vatsaraṁ bhūpatiṁ cakrur
4.13.11.4,yavīyāṁsaṁ bhrameḥ sutam
4.13.12.1,svarvīthir vatsarasyeṣṭā
4.13.12.2,bhāryāsūta ṣaḍ-ātmajān
4.13.12.3,puṣpārṇaṁ tigmaketuṁ ca
4.13.12.4,iṣam ūrjaṁ vasuṁ jayam
4.13.13.1,puṣpārṇasya prabhā bhāryā
4.13.13.2,doṣā ca dve babhūvatuḥ
4.13.13.3,prātar madhyandinaṁ sāyam
4.13.13.4,iti hy āsan prabhā-sutāḥ
4.13.14.1,pradoṣo niśitho vyuṣṭa
4.13.14.2,iti doṣā-sutās trayaḥ
4.13.14.3,vyuṣṭaḥ sutaṁ puṣkariṇyāṁ
4.13.14.4,sarvatejasam ādadhe
4.13.15-16.1,sa cakṣuḥ sutam ākūtyāṁ
4.13.15-16.2,patnyāṁ manum avāpa ha
4.13.15-16.3,manor asūta mahiṣī
4.13.15-16.4,virajān naḍvalā sutān
4.13.17.1,ulmuko ’janayat putrān
4.13.17.2,puṣkariṇyāṁ ṣaḍ uttamān
4.13.17.3,aṅgaṁ sumanasaṁ khyātiṁ
4.13.17.4,kratum aṅgirasaṁ gayam
4.13.18.1,sunīthāṅgasya yā patnī
4.13.18.2,suṣuve venam ulbaṇam
4.13.18.3,yad-dauḥśīlyāt sa rājarṣir
4.13.18.4,nirviṇṇo niragāt purāt
4.13.19-20.1,yam aṅga śepuḥ kupitā
4.13.19-20.2,vāg-vajrā munayaḥ kila
4.13.19-20.3,gatāsos tasya bhūyas te
4.13.19-20.4,mamanthur dakṣiṇaṁ karam
4.13.21.1,vidura uvāca
4.13.22.1,kiṁ vāṁho vena uddiśya
4.13.22.2,brahma-daṇḍam ayūyujan
4.13.22.3,daṇḍa-vrata-dhare rājñi
4.13.22.4,munayo dharma-kovidāḥ
4.13.23.1,nāvadhyeyaḥ prajā-pālaḥ
4.13.23.2,prajābhir aghavān api
4.13.23.3,yad asau loka-pālānāṁ
4.13.23.4,bibharty ojaḥ sva-tejasā
4.13.24.1,etad ākhyāhi me brahman
4.13.24.2,sunīthātmaja-ceṣṭitam
4.13.24.3,śraddadhānāya bhaktāya
4.13.24.4,tvaṁ parāvara-vittamaḥ
4.13.25.1,maitreya uvāca
4.13.26.1,tam ūcur vismitās tatra
4.13.26.2,yajamānam athartvijaḥ
4.13.26.3,havīṁṣi hūyamānāni
4.13.26.4,na te gṛhṇanti devatāḥ
4.13.27.1,rājan havīṁṣy aduṣṭāni
4.13.27.2,śraddhayāsāditāni te
4.13.27.3,chandāṁsy ayāta-yāmāni
4.13.27.4,yojitāni dhṛta-vrataiḥ
4.13.28.1,na vidāmeha devānāṁ
4.13.28.2,helanaṁ vayam aṇv api
4.13.28.3,yan na gṛhṇanti bhāgān svān
4.13.28.4,ye devāḥ karma-sākṣiṇaḥ
4.13.29.1,maitreya uvāca
4.13.30.1,nāgacchanty āhutā devā
4.13.30.2,na gṛhṇanti grahān iha
4.13.30.3,sadasas-patayo brūta
4.13.30.4,kim avadyaṁ mayā kṛtam
4.13.31.1,sadasas-pataya ūcuḥ
4.13.32.1,tathā sādhaya bhadraṁ te
4.13.32.2,ātmānaṁ suprajaṁ nṛpa
4.13.32.3,iṣṭas te putra-kāmasya
4.13.32.4,putraṁ dāsyati yajña-bhuk
4.13.33.1,tathā sva-bhāgadheyāni
4.13.33.2,grahīṣyanti divaukasaḥ
4.13.33.3,yad yajña-puruṣaḥ sākṣād
4.13.33.4,apatyāya harir vṛtaḥ
4.13.34.1,tāṁs tān kāmān harir dadyād
4.13.34.2,yān yān kāmayate janaḥ
4.13.34.3,ārādhito yathaivaiṣa
4.13.34.4,tathā puṁsāṁ phalodayaḥ
4.13.35.1,iti vyavasitā viprās
4.13.35.2,tasya rājñaḥ prajātaye
4.13.35.3,puroḍāśaṁ niravapan
4.13.35.4,śipi-viṣṭāya viṣṇave
4.13.36.1,tasmāt puruṣa uttasthau
4.13.36.2,hema-māly amalāmbaraḥ
4.13.36.3,hiraṇmayena pātreṇa
4.13.36.4,siddham ādāya pāyasam
4.13.37.1,sa viprānumato rājā
4.13.37.2,gṛhītvāñjalinaudanam
4.13.37.3,avaghrāya mudā yuktaḥ
4.13.37.4,prādāt patnyā udāra-dhīḥ
4.13.38.1,sā tat puṁ-savanaṁ rājñī
4.13.38.2,prāśya vai patyur ādadhe
4.13.38.3,garbhaṁ kāla upāvṛtte
4.13.38.4,kumāraṁ suṣuve ’prajā
4.13.39.1,sa bāla eva puruṣo
4.13.39.2,mātāmaham anuvrataḥ
4.13.39.3,adharmāṁśodbhavaṁ mṛtyuṁ
4.13.39.4,tenābhavad adhārmikaḥ
4.13.40.1,sa śarāsanam udyamya
4.13.40.2,mṛgayur vana-gocaraḥ
4.13.40.3,hanty asādhur mṛgān dīnān
4.13.40.4,veno ’sāv ity arauj janaḥ
4.13.41.1,ākrīḍe krīḍato bālān
4.13.41.2,vayasyān atidāruṇaḥ
4.13.41.3,prasahya niranukrośaḥ
4.13.41.4,paśu-māram amārayat
4.13.42.1,taṁ vicakṣya khalaṁ putraṁ
4.13.42.2,śāsanair vividhair nṛpaḥ
4.13.42.3,yadā na śāsituṁ kalpo
4.13.42.4,bhṛśam āsīt sudurmanāḥ
4.13.43.1,prāyeṇābhyarcito devo
4.13.43.2,ye ’prajā gṛha-medhinaḥ
4.13.43.3,kad-apatya-bhṛtaṁ duḥkhaṁ
4.13.43.4,ye na vindanti durbharam
4.13.44.1,yataḥ pāpīyasī kīrtir
4.13.44.2,adharmaś ca mahān nṛṇām
4.13.44.3,yato virodhaḥ sarveṣāṁ
4.13.44.4,yata ādhir anantakaḥ
4.13.45.1,kas taṁ prajāpadeśaṁ vai
4.13.45.2,moha-bandhanam ātmanaḥ
4.13.45.3,paṇḍito bahu manyeta
4.13.45.4,yad-arthāḥ kleśadā gṛhāḥ
4.13.46.1,kad-apatyaṁ varaṁ manye
4.13.46.2,sad-apatyāc chucāṁ padāt
4.13.46.3,nirvidyeta gṛhān martyo
4.13.46.4,yat-kleśa-nivahā gṛhāḥ
4.13.47.1,evaṁ sa nirviṇṇa-manā nṛpo gṛhān
4.13.47.2,niśītha utthāya mahodayodayāt
4.13.47.3,alabdha-nidro ’nupalakṣito nṛbhir
4.13.47.4,hitvā gato vena-suvaṁ prasuptām
4.13.48.1,vijñāya nirvidya gataṁ patiṁ prajāḥ
4.13.48.2,purohitāmātya-suhṛd-gaṇādayaḥ
4.13.48.3,vicikyur urvyām atiśoka-kātarā
4.13.48.4,yathā nigūḍhaṁ puruṣaṁ kuyoginaḥ
4.13.49.1,alakṣayantaḥ padavīṁ prajāpater
4.13.49.2,hatodyamāḥ pratyupasṛtya te purīm
4.13.49.3,ṛṣīn sametān abhivandya sāśravo
4.13.49.4,nyavedayan paurava bhartṛ-viplavam
4.14.1.1,maitreya uvāca
4.14.2.1,vīra-mātaram āhūya
4.14.2.2,sunīthāṁ brahma-vādinaḥ
4.14.2.3,prakṛty-asammataṁ venam
4.14.2.4,abhyaṣiñcan patiṁ bhuvaḥ
4.14.3.1,śrutvā nṛpāsana-gataṁ
4.14.3.2,venam atyugra-śāsanam
4.14.3.3,nililyur dasyavaḥ sadyaḥ
4.14.3.4,sarpa-trastā ivākhavaḥ
4.14.4.1,sa ārūḍha-nṛpa-sthāna
4.14.4.2,unnaddho ’ṣṭa-vibhūtibhiḥ
4.14.4.3,avamene mahā-bhāgān
4.14.4.4,stabdhaḥ sambhāvitaḥ svataḥ
4.14.5.1,evaṁ madāndha utsikto
4.14.5.2,niraṅkuśa iva dvipaḥ
4.14.5.3,paryaṭan ratham āsthāya
4.14.5.4,kampayann iva rodasī
4.14.6.1,na yaṣṭavyaṁ na dātavyaṁ
4.14.6.2,na hotavyaṁ dvijāḥ kvacit
4.14.6.3,iti nyavārayad dharmaṁ
4.14.6.4,bherī-ghoṣeṇa sarvaśaḥ
4.14.7.1,venasyāvekṣya munayo
4.14.7.2,durvṛttasya viceṣṭitam
4.14.7.3,vimṛśya loka-vyasanaṁ
4.14.7.4,kṛpayocuḥ sma satriṇaḥ
4.14.8.1,aho ubhayataḥ prāptaṁ
4.14.8.2,lokasya vyasanaṁ mahat
4.14.8.3,dāruṇy ubhayato dīpte
4.14.8.4,iva taskara-pālayoḥ
4.14.9.1,arājaka-bhayād eṣa
4.14.9.2,kṛto rājātad-arhaṇaḥ
4.14.9.3,tato ’py āsīd bhayaṁ tv adya
4.14.9.4,kathaṁ syāt svasti dehinām
4.14.10.1,aher iva payaḥ-poṣaḥ
4.14.10.2,poṣakasyāpy anartha-bhṛt
4.14.10.3,venaḥ prakṛtyaiva khalaḥ
4.14.10.4,sunīthā-garbha-sambhavaḥ
4.14.11.1,nirūpitaḥ prajā-pālaḥ
4.14.11.2,sa jighāṁsati vai prajāḥ
4.14.11.3,tathāpi sāntvayemāmuṁ
4.14.11.4,nāsmāṁs tat-pātakaṁ spṛśet
4.14.12.1,tad-vidvadbhir asad-vṛtto
4.14.12.2,veno ’smābhiḥ kṛto nṛpaḥ
4.14.12.3,sāntvito yadi no vācaṁ
4.14.12.4,na grahīṣyaty adharma-kṛt
4.14.12.5,loka-dhikkāra-sandagdhaṁ
4.14.12.6,dahiṣyāmaḥ sva-tejasā
4.14.13.1,evam adhyavasāyainaṁ
4.14.13.2,munayo gūḍha-manyavaḥ
4.14.13.3,upavrajyābruvan venaṁ
4.14.13.4,sāntvayitvā ca sāmabhiḥ
4.14.14.1,munaya ūcuḥ
4.14.15.1,dharma ācaritaḥ puṁsāṁ
4.14.15.2,vāṅ-manaḥ-kāya-buddhibhiḥ
4.14.15.3,lokān viśokān vitaraty
4.14.15.4,athānantyam asaṅginām
4.14.16.1,sa te mā vinaśed vīra
4.14.16.2,prajānāṁ kṣema-lakṣaṇaḥ
4.14.16.3,yasmin vinaṣṭe nṛpatir
4.14.16.4,aiśvaryād avarohati
4.14.17.1,rājann asādhv-amātyebhyaś
4.14.17.2,corādibhyaḥ prajā nṛpaḥ
4.14.17.3,rakṣan yathā baliṁ gṛhṇann
4.14.17.4,iha pretya ca modate
4.14.18.1,yasya rāṣṭre pure caiva
4.14.18.2,bhagavān yajña-pūruṣaḥ
4.14.18.3,ijyate svena dharmeṇa
4.14.18.4,janair varṇāśramānvitaiḥ
4.14.19.1,tasya rājño mahā-bhāga
4.14.19.2,bhagavān bhūta-bhāvanaḥ
4.14.19.3,parituṣyati viśvātmā
4.14.19.4,tiṣṭhato nija-śāsane
4.14.20.1,tasmiṁs tuṣṭe kim aprāpyaṁ
4.14.20.2,jagatām īśvareśvare
4.14.20.3,lokāḥ sapālā hy etasmai
4.14.20.4,haranti balim ādṛtāḥ
4.14.21.1,taṁ sarva-lokāmara-yajña-saṅgrahaṁ
4.14.21.2,trayīmayaṁ dravyamayaṁ tapomayam
4.14.21.3,yajñair vicitrair yajato bhavāya te
4.14.21.4,rājan sva-deśān anuroddhum arhasi
4.14.22.1,yajñena yuṣmad-viṣaye dvijātibhir
4.14.22.2,vitāyamānena surāḥ kalā hareḥ
4.14.22.3,sviṣṭāḥ sutuṣṭāḥ pradiśanti vāñchitaṁ
4.14.22.4,tad-dhelanaṁ nārhasi vīra ceṣṭitum
4.14.23.1,vena uvāca
4.14.24.1,avajānanty amī mūḍhā
4.14.24.2,nṛpa-rūpiṇam īśvaram
4.14.24.3,nānuvindanti te bhadram
4.14.24.4,iha loke paratra ca
4.14.25.1,ko yajña-puruṣo nāma
4.14.25.2,yatra vo bhaktir īdṛśī
4.14.25.3,bhartṛ-sneha-vidūrāṇāṁ
4.14.25.4,yathā jāre kuyoṣitām
4.14.26-27.1,viṣṇur viriñco giriśa
4.14.26-27.2,indro vāyur yamo raviḥ
4.14.26-27.3,parjanyo dhanadaḥ somaḥ
4.14.26-27.4,kṣitir agnir apāmpatiḥ
4.14.28.1,tasmān māṁ karmabhir viprā
4.14.28.2,yajadhvaṁ gata-matsarāḥ
4.14.28.3,baliṁ ca mahyaṁ harata
4.14.28.4,matto ’nyaḥ ko ’gra-bhuk pumān
4.14.29.1,maitreya uvāca
4.14.30.1,iti te ’sat-kṛtās tena
4.14.30.2,dvijāḥ paṇḍita-māninā
4.14.30.3,bhagnāyāṁ bhavya-yācñāyāṁ
4.14.30.4,tasmai vidura cukrudhuḥ
4.14.31.1,hanyatāṁ hanyatām eṣa
4.14.31.2,pāpaḥ prakṛti-dāruṇaḥ
4.14.31.3,jīvañ jagad asāv āśu
4.14.31.4,kurute bhasmasād dhruvam
4.14.32.1,nāyam arhaty asad-vṛtto
4.14.32.2,naradeva-varāsanam
4.14.32.3,yo ’dhiyajña-patiṁ viṣṇuṁ
4.14.32.4,vinindaty anapatrapaḥ
4.14.33.1,ko vainaṁ paricakṣīta
4.14.33.2,venam ekam ṛte ’śubham
4.14.33.3,prāpta īdṛśam aiśvaryaṁ
4.14.33.4,yad-anugraha-bhājanaḥ
4.14.34.1,itthaṁ vyavasitā hantum
4.14.34.2,ṛṣayo rūḍha-manyavaḥ
4.14.34.3,nijaghnur huṅkṛtair venaṁ
4.14.34.4,hatam acyuta-nindayā
4.14.35.1,ṛṣibhiḥ svāśrama-padaṁ
4.14.35.2,gate putra-kalevaram
4.14.35.3,sunīthā pālayām āsa
4.14.35.4,vidyā-yogena śocatī
4.14.36.1,ekadā munayas te tu
4.14.36.2,sarasvat-salilāplutāḥ
4.14.36.3,hutvāgnīn sat-kathāś cakrur
4.14.36.4,upaviṣṭāḥ sarit-taṭe
4.14.37.1,vīkṣyotthitāṁs tadotpātān
4.14.37.2,āhur loka-bhayaṅkarān
4.14.37.3,apy abhadram anāthāyā
4.14.37.4,dasyubhyo na bhaved bhuvaḥ
4.14.38.1,evaṁ mṛśanta ṛṣayo
4.14.38.2,dhāvatāṁ sarvato-diśam
4.14.38.3,pāṁsuḥ samutthito bhūriś
4.14.38.4,corāṇām abhilumpatām
4.14.39-40.1,tad upadravam ājñāya
4.14.39-40.2,lokasya vasu lumpatām
4.14.39-40.3,bhartary uparate tasminn
4.14.39-40.4,anyonyaṁ ca jighāṁ-satām
4.14.41.1,brāhmaṇaḥ sama-dṛk śānto
4.14.41.2,dīnānāṁ samupekṣakaḥ
4.14.41.3,sravate brahma tasyāpi
4.14.41.4,bhinna-bhāṇḍāt payo yathā
4.14.42.1,nāṅgasya vaṁśo rājarṣer
4.14.42.2,eṣa saṁsthātum arhati
4.14.42.3,amogha-vīryā hi nṛpā
4.14.42.4,vaṁśe ’smin keśavāśrayāḥ
4.14.43.1,viniścityaivam ṛṣayo
4.14.43.2,vipannasya mahīpateḥ
4.14.43.3,mamanthur ūruṁ tarasā
4.14.43.4,tatrāsīd bāhuko naraḥ
4.14.44.1,kāka-kṛṣṇo ’tihrasvāṅgo
4.14.44.2,hrasva-bāhur mahā-hanuḥ
4.14.44.3,hrasva-pān nimna-nāsāgro
4.14.44.4,raktākṣas tāmra-mūrdhajaḥ
4.14.45.1,taṁ tu te ’vanataṁ dīnaṁ
4.14.45.2,kiṁ karomīti vādinam
4.14.45.3,niṣīdety abruvaṁs tāta
4.14.45.4,sa niṣādas tato ’bhavat
4.14.46.1,tasya vaṁśyās tu naiṣādā
4.14.46.2,giri-kānana-gocarāḥ
4.14.46.3,yenāharaj jāyamāno
4.14.46.4,vena-kalmaṣam ulbaṇam
4.15.1.1,maitreya uvāca
4.15.2.1,tad dṛṣṭvā mithunaṁ jātam
4.15.2.2,ṛṣayo brahma-vādinaḥ
4.15.2.3,ūcuḥ parama-santuṣṭā
4.15.2.4,viditvā bhagavat-kalām
4.15.3.1,ṛṣaya ūcuḥ
4.15.4.1,ayaṁ tu prathamo rājñāṁ
4.15.4.2,pumān prathayitā yaśaḥ
4.15.4.3,pṛthur nāma mahārājo
4.15.4.4,bhaviṣyati pṛthu-śravāḥ
4.15.5.1,iyaṁ ca sudatī devī
4.15.5.2,guṇa-bhūṣaṇa-bhūṣaṇā
4.15.5.3,arcir nāma varārohā
4.15.5.4,pṛthum evāvarundhatī
4.15.6.1,eṣa sākṣād dharer aṁśo
4.15.6.2,jāto loka-rirakṣayā
4.15.6.3,iyaṁ ca tat-parā hi śrīr
4.15.6.4,anujajñe ’napāyinī
4.15.7.1,maitreya uvāca
4.15.8.1,śaṅkha-tūrya-mṛdaṅgādyā
4.15.8.2,nedur dundubhayo divi
4.15.8.3,tatra sarva upājagmur
4.15.8.4,devarṣi-pitṝṇāṁ gaṇāḥ
4.15.9-10.1,brahmā jagad-gurur devaiḥ
4.15.9-10.2,sahāsṛtya sureśvaraiḥ
4.15.9-10.3,vainyasya dakṣiṇe haste
4.15.9-10.4,dṛṣṭvā cihnaṁ gadābhṛtaḥ
4.15.11.1,tasyābhiṣeka ārabdho
4.15.11.2,brāhmaṇair brahma-vādibhiḥ
4.15.11.3,ābhiṣecanikāny asmai
4.15.11.4,ājahruḥ sarvato janāḥ
4.15.12.1,sarit-samudrā girayo
4.15.12.2,nāgā gāvaḥ khagā mṛgāḥ
4.15.12.3,dyauḥ kṣitiḥ sarva-bhūtāni
4.15.12.4,samājahrur upāyanam
4.15.13.1,so ’bhiṣikto mahārājaḥ
4.15.13.2,suvāsāḥ sādhv-alaṅkṛtaḥ
4.15.13.3,patnyārciṣālaṅkṛtayā
4.15.13.4,vireje ’gnir ivāparaḥ
4.15.14.1,tasmai jahāra dhanado
4.15.14.2,haimaṁ vīra varāsanam
4.15.14.3,varuṇaḥ salila-srāvam
4.15.14.4,ātapatraṁ śaśi-prabham
4.15.15.1,vāyuś ca vāla-vyajane
4.15.15.2,dharmaḥ kīrtimayīṁ srajam
4.15.15.3,indraḥ kirīṭam utkṛṣṭaṁ
4.15.15.4,daṇḍaṁ saṁyamanaṁ yamaḥ
4.15.16.1,brahmā brahmamayaṁ varma
4.15.16.2,bhāratī hāram uttamam
4.15.16.3,hariḥ sudarśanaṁ cakraṁ
4.15.16.4,tat-patny avyāhatāṁ śriyam
4.15.17.1,daśa-candram asiṁ rudraḥ
4.15.17.2,śata-candraṁ tathāmbikā
4.15.17.3,somo ’mṛtamayān aśvāṁs
4.15.17.4,tvaṣṭā rūpāśrayaṁ ratham
4.15.18.1,agnir āja-gavaṁ cāpaṁ
4.15.18.2,sūryo raśmimayān iṣūn
4.15.18.3,bhūḥ pāduke yogamayyau
4.15.18.4,dyauḥ puṣpāvalim anvaham
4.15.19.1,nāṭyaṁ sugītaṁ vāditram
4.15.19.2,antardhānaṁ ca khecarāḥ
4.15.19.3,ṛṣayaś cāśiṣaḥ satyāḥ
4.15.19.4,samudraḥ śaṅkham ātmajam
4.15.20.1,sindhavaḥ parvatā nadyo
4.15.20.2,ratha-vīthīr mahātmanaḥ
4.15.20.3,sūto ’tha māgadho vandī
4.15.20.4,taṁ stotum upatasthire
4.15.21.1,stāvakāṁs tān abhipretya
4.15.21.2,pṛthur vainyaḥ pratāpavān
4.15.21.3,megha-nirhrādayā vācā
4.15.21.4,prahasann idam abravīt
4.15.22.1,pṛthur uvāca
4.15.23.1,tasmāt parokṣe ’smad-upaśrutāny alaṁ
4.15.23.2,kariṣyatha stotram apīcya-vācaḥ
4.15.23.3,saty uttamaśloka-guṇānuvāde
4.15.23.4,jugupsitaṁ na stavayanti sabhyāḥ
4.15.24.1,mahad-guṇān ātmani kartum īśaḥ
4.15.24.2,kaḥ stāvakaiḥ stāvayate ’sato ’pi
4.15.24.3,te ’syābhaviṣyann iti vipralabdho
4.15.24.4,janāvahāsaṁ kumatir na veda
4.15.25.1,prabhavo hy ātmanaḥ stotraṁ
4.15.25.2,jugupsanty api viśrutāḥ
4.15.25.3,hrīmantaḥ paramodārāḥ
4.15.25.4,pauruṣaṁ vā vigarhitam
4.15.26.1,vayaṁ tv aviditā loke
4.15.26.2,sūtādyāpi varīmabhiḥ
4.15.26.3,karmabhiḥ katham ātmānaṁ
4.15.26.4,gāpayiṣyāma bālavat
4.16.1.1,maitreya uvāca
4.16.2.1,nālaṁ vayaṁ te mahimānuvarṇane
4.16.2.2,yo deva-varyo ’vatatāra māyayā
4.16.2.3,venāṅga-jātasya ca pauruṣāṇi te
4.16.2.4,vācas-patīnām api babhramur dhiyaḥ
4.16.3.1,athāpy udāra-śravasaḥ pṛthor hareḥ
4.16.3.2,kalāvatārasya kathāmṛtādṛtāḥ
4.16.3.3,yathopadeśaṁ munibhiḥ pracoditāḥ
4.16.3.4,ślāghyāni karmāṇi vayaṁ vitanmahi
4.16.4.1,eṣa dharma-bhṛtāṁ śreṣṭho
4.16.4.2,lokaṁ dharme ’nuvartayan
4.16.4.3,goptā ca dharma-setūnāṁ
4.16.4.4,śāstā tat-paripanthinām
4.16.5.1,eṣa vai loka-pālānāṁ
4.16.5.2,bibharty ekas tanau tanūḥ
4.16.5.3,kāle kāle yathā-bhāgaṁ
4.16.5.4,lokayor ubhayor hitam
4.16.6.1,vasu kāla upādatte
4.16.6.2,kāle cāyaṁ vimuñcati
4.16.6.3,samaḥ sarveṣu bhūteṣu
4.16.6.4,pratapan sūryavad vibhuḥ
4.16.7.1,titikṣaty akramaṁ vainya
4.16.7.2,upary ākramatām api
4.16.7.3,bhūtānāṁ karuṇaḥ śaśvad
4.16.7.4,ārtānāṁ kṣiti-vṛttimān
4.16.8.1,deve ’varṣaty asau devo
4.16.8.2,naradeva-vapur hariḥ
4.16.8.3,kṛcchra-prāṇāḥ prajā hy eṣa
4.16.8.4,rakṣiṣyaty añjasendravat
4.16.9.1,āpyāyayaty asau lokaṁ
4.16.9.2,vadanāmṛta-mūrtinā
4.16.9.3,sānurāgāvalokena
4.16.9.4,viśada-smita-cāruṇā
4.16.10.1,avyakta-vartmaiṣa nigūḍha-kāryo
4.16.10.2,gambhīra-vedhā upagupta-vittaḥ
4.16.10.3,ananta-māhātmya-guṇaika-dhāmā
4.16.10.4,pṛthuḥ pracetā iva saṁvṛtātmā
4.16.11.1,durāsado durviṣaha
4.16.11.2,āsanno ’pi vidūravat
4.16.11.3,naivābhibhavituṁ śakyo
4.16.11.4,venāraṇy-utthito ’nalaḥ
4.16.12.1,antar bahiś ca bhūtānāṁ
4.16.12.2,paśyan karmāṇi cāraṇaiḥ
4.16.12.3,udāsīna ivādhyakṣo
4.16.12.4,vāyur ātmeva dehinām
4.16.13.1,nādaṇḍyaṁ daṇḍayaty eṣa
4.16.13.2,sutam ātma-dviṣām api
4.16.13.3,daṇḍayaty ātmajam api
4.16.13.4,daṇḍyaṁ dharma-pathe sthitaḥ
4.16.14.1,asyāpratihataṁ cakraṁ
4.16.14.2,pṛthor āmānasācalāt
4.16.14.3,vartate bhagavān arko
4.16.14.4,yāvat tapati go-gaṇaiḥ
4.16.15.1,rañjayiṣyati yal lokam
4.16.15.2,ayam ātma-viceṣṭitaiḥ
4.16.15.3,athāmum āhū rājānaṁ
4.16.15.4,mano-rañjanakaiḥ prajāḥ
4.16.16.1,dṛḍha-vrataḥ satya-sandho
4.16.16.2,brahmaṇyo vṛddha-sevakaḥ
4.16.16.3,śaraṇyaḥ sarva-bhūtānāṁ
4.16.16.4,mānado dīna-vatsalaḥ
4.16.17.1,mātṛ-bhaktiḥ para-strīṣu
4.16.17.2,patnyām ardha ivātmanaḥ
4.16.17.3,prajāsu pitṛvat snigdhaḥ
4.16.17.4,kiṅkaro brahma-vādinām
4.16.18.1,dehinām ātmavat-preṣṭhaḥ
4.16.18.2,suhṛdāṁ nandi-vardhanaḥ
4.16.18.3,mukta-saṅga-prasaṅgo ’yaṁ
4.16.18.4,daṇḍa-pāṇir asādhuṣu
4.16.19.1,ayaṁ tu sākṣād bhagavāṁs try-adhīśaḥ
4.16.19.2,kūṭa-stha ātmā kalayāvatīrṇaḥ
4.16.19.3,yasminn avidyā-racitaṁ nirarthakaṁ
4.16.19.4,paśyanti nānātvam api pratītam
4.16.20.1,ayaṁ bhuvo maṇḍalam odayādrer
4.16.20.2,goptaika-vīro naradeva-nāthaḥ
4.16.20.3,āsthāya jaitraṁ ratham ātta-cāpaḥ
4.16.20.4,paryasyate dakṣiṇato yathārkaḥ
4.16.21.1,asmai nṛ-pālāḥ kila tatra tatra
4.16.21.2,baliṁ hariṣyanti saloka-pālāḥ
4.16.21.3,maṁsyanta eṣāṁ striya ādi-rājaṁ
4.16.21.4,cakrāyudhaṁ tad-yaśa uddharantyaḥ
4.16.22.1,ayaṁ mahīṁ gāṁ duduhe ’dhirājaḥ
4.16.22.2,prajāpatir vṛtti-karaḥ prajānām
4.16.22.3,yo līlayādrīn sva-śarāsa-koṭyā
4.16.22.4,bhindan samāṁ gām akarod yathendraḥ
4.16.23.1,visphūrjayann āja-gavaṁ dhanuḥ svayaṁ
4.16.23.2,yadācarat kṣmām aviṣahyam ājau
4.16.23.3,tadā nililyur diśi diśy asanto
4.16.23.4,lāṅgūlam udyamya yathā mṛgendraḥ
4.16.24.1,eṣo ’śvamedhāñ śatam ājahāra
4.16.24.2,sarasvatī prādurabhāvi yatra
4.16.24.3,ahārṣīd yasya hayaṁ purandaraḥ
4.16.24.4,śata-kratuś carame vartamāne
4.16.25.1,eṣa sva-sadmopavane sametya
4.16.25.2,sanat-kumāraṁ bhagavantam ekam
4.16.25.3,ārādhya bhaktyālabhatāmalaṁ taj
4.16.25.4,jñānaṁ yato brahma paraṁ vidanti
4.16.26.1,tatra tatra giras tās tā
4.16.26.2,iti viśruta-vikramaḥ
4.16.26.3,śroṣyaty ātmāśritā gāthāḥ
4.16.26.4,pṛthuḥ pṛthu-parākramaḥ
4.16.27.1,diśo vijityāpratiruddha-cakraḥ
4.16.27.2,sva-tejasotpāṭita-loka-śalyaḥ
4.16.27.3,surāsurendrair upagīyamāna-
4.16.27.4,mahānubhāvo bhavitā patir bhuvaḥ
4.17.1.1,maitreya uvāca
4.17.2.1,brāhmaṇa-pramukhān varṇān
4.17.2.2,bhṛtyāmātya-purodhasaḥ
4.17.2.3,paurāñ jāna-padān śreṇīḥ
4.17.2.4,prakṛtīḥ samapūjayat
4.17.3.1,vidura uvāca
4.17.4.1,prakṛtyā viṣamā devī
4.17.4.2,kṛtā tena samā katham
4.17.4.3,tasya medhyaṁ hayaṁ devaḥ
4.17.4.4,kasya hetor apāharat
4.17.5.1,sanat-kumārād bhagavato
4.17.5.2,brahman brahma-vid-uttamāt
4.17.5.3,labdhvā jñānaṁ sa-vijñānaṁ
4.17.5.4,rājarṣiḥ kāṁ gatiṁ gataḥ
4.17.6-7.1,yac cānyad api kṛṣṇasya
4.17.6-7.2,bhavān bhagavataḥ prabhoḥ
4.17.6-7.3,śravaḥ suśravasaḥ puṇyaṁ
4.17.6-7.4,pūrva-deha-kathāśrayam
4.17.8.1,sūta uvāca
4.17.9.1,maitreya uvāca
4.17.10-11.1,vayaṁ rājañ jāṭhareṇābhitaptā
4.17.10-11.2,yathāgninā koṭara-sthena vṛkṣāḥ
4.17.10-11.3,tvām adya yātāḥ śaraṇaṁ śaraṇyaṁ
4.17.10-11.4,yaḥ sādhito vṛtti-karaḥ patir naḥ
4.17.12.1,maitreya uvāca
4.17.13.1,iti vyavasito buddhyā
4.17.13.2,pragṛhīta-śarāsanaḥ
4.17.13.3,sandadhe viśikhaṁ bhūmeḥ
4.17.13.4,kruddhas tripura-hā yathā
4.17.14.1,pravepamānā dharaṇī
4.17.14.2,niśāmyodāyudhaṁ ca tam
4.17.14.3,gauḥ saty apādravad bhītā
4.17.14.4,mṛgīva mṛgayu-drutā
4.17.15.1,tām anvadhāvat tad vainyaḥ
4.17.15.2,kupito ’tyaruṇekṣaṇaḥ
4.17.15.3,śaraṁ dhanuṣi sandhāya
4.17.15.4,yatra yatra palāyate
4.17.16.1,sā diśo vidiśo devī
4.17.16.2,rodasī cāntaraṁ tayoḥ
4.17.16.3,dhāvantī tatra tatrainaṁ
4.17.16.4,dadarśānūdyatāyudham
4.17.17.1,loke nāvindata trāṇaṁ
4.17.17.2,vainyān mṛtyor iva prajāḥ
4.17.17.3,trastā tadā nivavṛte
4.17.17.4,hṛdayena vidūyatā
4.17.18.1,uvāca ca mahā-bhāgaṁ
4.17.18.2,dharma-jñāpanna-vatsala
4.17.18.3,trāhi mām api bhūtānāṁ
4.17.18.4,pālane ’vasthito bhavān
4.17.19.1,sa tvaṁ jighāṁsase kasmād
4.17.19.2,dīnām akṛta-kilbiṣām
4.17.19.3,ahaniṣyat kathaṁ yoṣāṁ
4.17.19.4,dharma-jña iti yo mataḥ
4.17.20.1,praharanti na vai strīṣu
4.17.20.2,kṛtāgaḥsv api jantavaḥ
4.17.20.3,kim uta tvad-vidhā rājan
4.17.20.4,karuṇā dīna-vatsalāḥ
4.17.21.1,māṁ vipāṭyājarāṁ nāvaṁ
4.17.21.2,yatra viśvaṁ pratiṣṭhitam
4.17.21.3,ātmānaṁ ca prajāś cemāḥ
4.17.21.4,katham ambhasi dhāsyasi
4.17.22.1,pṛthur uvāca
4.17.23.1,yavasaṁ jagdhy anudinaṁ
4.17.23.2,naiva dogdhy audhasaṁ payaḥ
4.17.23.3,tasyām evaṁ hi duṣṭāyāṁ
4.17.23.4,daṇḍo nātra na śasyate
4.17.24.1,tvaṁ khalv oṣadhi-bījāni
4.17.24.2,prāk sṛṣṭāni svayambhuvā
4.17.24.3,na muñcasy ātma-ruddhāni
4.17.24.4,mām avajñāya manda-dhīḥ
4.17.25.1,amūṣāṁ kṣut-parītānām
4.17.25.2,ārtānāṁ paridevitam
4.17.25.3,śamayiṣyāmi mad-bāṇair
4.17.25.4,bhinnāyās tava medasā
4.17.26.1,pumān yoṣid uta klība
4.17.26.2,ātma-sambhāvano ’dhamaḥ
4.17.26.3,bhūteṣu niranukrośo
4.17.26.4,nṛpāṇāṁ tad-vadho ’vadhaḥ
4.17.27.1,tvāṁ stabdhāṁ durmadāṁ nītvā
4.17.27.2,māyā-gāṁ tilaśaḥ śaraiḥ
4.17.27.3,ātma-yoga-balenemā
4.17.27.4,dhārayiṣyāmy ahaṁ prajāḥ
4.17.28.1,evaṁ manyumayīṁ mūrtiṁ
4.17.28.2,kṛtāntam iva bibhratam
4.17.28.3,praṇatā prāñjaliḥ prāha
4.17.28.4,mahī sañjāta-vepathuḥ
4.17.29.1,dharovāca
4.17.30.1,yenāham ātmāyatanaṁ vinirmitā
4.17.30.2,dhātrā yato ’yaṁ guṇa-sarga-saṅgrahaḥ
4.17.30.3,sa eva māṁ hantum udāyudhaḥ svarāḍ
4.17.30.4,upasthito ’nyaṁ śaraṇaṁ kam āśraye
4.17.31.1,ya etad ādāv asṛjac carācaraṁ
4.17.31.2,sva-māyayātmāśrayayāvitarkyayā
4.17.31.3,tayaiva so ’yaṁ kila goptum udyataḥ
4.17.31.4,kathaṁ nu māṁ dharma-paro jighāṁsati
4.17.32.1,nūnaṁ bateśasya samīhitaṁ janais
4.17.32.2,tan-māyayā durjayayākṛtātmabhiḥ
4.17.32.3,na lakṣyate yas tv akarod akārayad
4.17.32.4,yo ’neka ekaḥ parataś ca īśvaraḥ
4.17.33.1,sargādi yo ’syānuruṇaddhi śaktibhir
4.17.33.2,dravya-kriyā-kāraka-cetanātmabhiḥ
4.17.33.3,tasmai samunnaddha-niruddha-śaktaye
4.17.33.4,namaḥ parasmai puruṣāya vedhase
4.17.34.1,sa vai bhavān ātma-vinirmitaṁ jagad
4.17.34.2,bhūtendriyāntaḥ-karaṇātmakaṁ vibho
4.17.34.3,saṁsthāpayiṣyann aja māṁ rasātalād
4.17.34.4,abhyujjahārāmbhasa ādi-sūkaraḥ
4.17.35.1,apām upasthe mayi nāvy avasthitāḥ
4.17.35.2,prajā bhavān adya rirakṣiṣuḥ kila
4.17.35.3,sa vīra-mūrtiḥ samabhūd dharā-dharo
4.17.35.4,yo māṁ payasy ugra-śaro jighāṁsasi
4.17.36.1,nūnaṁ janair īhitam īśvarāṇām
4.17.36.2,asmad-vidhais tad-guṇa-sarga-māyayā
4.17.36.3,na jñāyate mohita-citta-vartmabhis
4.17.36.4,tebhyo namo vīra-yaśas-karebhyaḥ
4.18.1.1,maitreya uvāca
4.18.2.1,sanniyacchābhibho manyuṁ
4.18.2.2,nibodha śrāvitaṁ ca me
4.18.2.3,sarvataḥ sāram ādatte
4.18.2.4,yathā madhu-karo budhaḥ
4.18.3.1,asmil loke ’thavāmuṣmin
4.18.3.2,munibhis tattva-darśibhiḥ
4.18.3.3,dṛṣṭā yogāḥ prayuktāś ca
4.18.3.4,puṁsāṁ śreyaḥ-prasiddhaye
4.18.4.1,tān ātiṣṭhati yaḥ samyag
4.18.4.2,upāyān pūrva-darśitān
4.18.4.3,avaraḥ śraddhayopeta
4.18.4.4,upeyān vindate ’ñjasā
4.18.5.1,tān anādṛtya yo ’vidvān
4.18.5.2,arthān ārabhate svayam
4.18.5.3,tasya vyabhicaranty arthā
4.18.5.4,ārabdhāś ca punaḥ punaḥ
4.18.6.1,purā sṛṣṭā hy oṣadhayo
4.18.6.2,brahmaṇā yā viśāmpate
4.18.6.3,bhujyamānā mayā dṛṣṭā
4.18.6.4,asadbhir adhṛta-vrataiḥ
4.18.7.1,apālitānādṛtā ca
4.18.7.2,bhavadbhir loka-pālakaiḥ
4.18.7.3,corī-bhūte ’tha loke ’haṁ
4.18.7.4,yajñārthe ’grasam oṣadhīḥ
4.18.8.1,nūnaṁ tā vīrudhaḥ kṣīṇā
4.18.8.2,mayi kālena bhūyasā
4.18.8.3,tatra yogena dṛṣṭena
4.18.8.4,bhavān ādātum arhati
4.18.9-10.1,vatsaṁ kalpaya me vīra
4.18.9-10.2,yenāhaṁ vatsalā tava
4.18.9-10.3,dhokṣye kṣīramayān kāmān
4.18.9-10.4,anurūpaṁ ca dohanam
4.18.11.1,samāṁ ca kuru māṁ rājan
4.18.11.2,deva-vṛṣṭaṁ yathā payaḥ
4.18.11.3,apartāv api bhadraṁ te
4.18.11.4,upāvarteta me vibho
4.18.12.1,iti priyaṁ hitaṁ vākyaṁ
4.18.12.2,bhuva ādāya bhūpatiḥ
4.18.12.3,vatsaṁ kṛtvā manuṁ pāṇāv
4.18.12.4,aduhat sakalauṣadhīḥ
4.18.13.1,tathāpare ca sarvatra
4.18.13.2,sāram ādadate budhāḥ
4.18.13.3,tato ’nye ca yathā-kāmaṁ
4.18.13.4,duduhuḥ pṛthu-bhāvitām
4.18.14.1,ṛṣayo duduhur devīm
4.18.14.2,indriyeṣv atha sattama
4.18.14.3,vatsaṁ bṛhaspatiṁ kṛtvā
4.18.14.4,payaś chandomayaṁ śuci
4.18.15.1,kṛtvā vatsaṁ sura-gaṇā
4.18.15.2,indraṁ somam adūduhan
4.18.15.3,hiraṇmayena pātreṇa
4.18.15.4,vīryam ojo balaṁ payaḥ
4.18.16.1,daiteyā dānavā vatsaṁ
4.18.16.2,prahlādam asurarṣabham
4.18.16.3,vidhāyādūduhan kṣīram
4.18.16.4,ayaḥ-pātre surāsavam
4.18.17.1,gandharvāpsaraso ’dhukṣan
4.18.17.2,pātre padmamaye payaḥ
4.18.17.3,vatsaṁ viśvāvasuṁ kṛtvā
4.18.17.4,gāndharvaṁ madhu saubhagam
4.18.18.1,vatsena pitaro ’ryamṇā
4.18.18.2,kavyaṁ kṣīram adhukṣata
4.18.18.3,āma-pātre mahā-bhāgāḥ
4.18.18.4,śraddhayā śrāddha-devatāḥ
4.18.19.1,prakalpya vatsaṁ kapilaṁ
4.18.19.2,siddhāḥ saṅkalpanāmayīm
4.18.19.3,siddhiṁ nabhasi vidyāṁ ca
4.18.19.4,ye ca vidyādharādayaḥ
4.18.20.1,anye ca māyino māyām
4.18.20.2,antardhānādbhutātmanām
4.18.20.3,mayaṁ prakalpya vatsaṁ te
4.18.20.4,duduhur dhāraṇāmayīm
4.18.21.1,yakṣa-rakṣāṁsi bhūtāni
4.18.21.2,piśācāḥ piśitāśanāḥ
4.18.21.3,bhūteśa-vatsā duduhuḥ
4.18.21.4,kapāle kṣatajāsavam
4.18.22.1,tathāhayo dandaśūkāḥ
4.18.22.2,sarpā nāgāś ca takṣakam
4.18.22.3,vidhāya vatsaṁ duduhur
4.18.22.4,bila-pātre viṣaṁ payaḥ
4.18.23-24.1,paśavo yavasaṁ kṣīraṁ
4.18.23-24.2,vatsaṁ kṛtvā ca go-vṛṣam
4.18.23-24.3,araṇya-pātre cādhukṣan
4.18.23-24.4,mṛgendreṇa ca daṁṣṭriṇaḥ
4.18.25.1,vaṭa-vatsā vanaspatayaḥ
4.18.25.2,pṛthag rasamayaṁ payaḥ
4.18.25.3,girayo himavad-vatsā
4.18.25.4,nānā-dhātūn sva-sānuṣu
4.18.26.1,sarve sva-mukhya-vatsena
4.18.26.2,sve sve pātre pṛthak payaḥ
4.18.26.3,sarva-kāma-dughāṁ pṛthvīṁ
4.18.26.4,duduhuḥ pṛthu-bhāvitām
4.18.27.1,evaṁ pṛthv-ādayaḥ pṛthvīm
4.18.27.2,annādāḥ svannam ātmanaḥ
4.18.27.3,doha-vatsādi-bhedena
4.18.27.4,kṣīra-bhedaṁ kurūdvaha
4.18.28.1,tato mahīpatiḥ prītaḥ
4.18.28.2,sarva-kāma-dughāṁ pṛthuḥ
4.18.28.3,duhitṛtve cakāremāṁ
4.18.28.4,premṇā duhitṛ-vatsalaḥ
4.18.29.1,cūrṇayan sva-dhanuṣ-koṭyā
4.18.29.2,giri-kūṭāni rāja-rāṭ
4.18.29.3,bhū-maṇḍalam idaṁ vainyaḥ
4.18.29.4,prāyaś cakre samaṁ vibhuḥ
4.18.30.1,athāsmin bhagavān vainyaḥ
4.18.30.2,prajānāṁ vṛttidaḥ pitā
4.18.30.3,nivāsān kalpayāṁ cakre
4.18.30.4,tatra tatra yathārhataḥ
4.18.31.1,grāmān puraḥ pattanāni
4.18.31.2,durgāṇi vividhāni ca
4.18.31.3,ghoṣān vrajān sa-śibirān
4.18.31.4,ākarān kheṭa-kharvaṭān
4.18.32.1,prāk pṛthor iha naivaiṣā
4.18.32.2,pura-grāmādi-kalpanā
4.18.32.3,yathā-sukhaṁ vasanti sma
4.18.32.4,tatra tatrākutobhayāḥ
4.19.1.1,maitreya uvāca
4.19.2.1,tad abhipretya bhagavān
4.19.2.2,karmātiśayam ātmanaḥ
4.19.2.3,śata-kratur na mamṛṣe
4.19.2.4,pṛthor yajña-mahotsavam
4.19.3.1,yatra yajña-patiḥ sākṣād
4.19.3.2,bhagavān harir īśvaraḥ
4.19.3.3,anvabhūyata sarvātmā
4.19.3.4,sarva-loka-guruḥ prabhuḥ
4.19.4.1,anvito brahma-śarvābhyāṁ
4.19.4.2,loka-pālaiḥ sahānugaiḥ
4.19.4.3,upagīyamāno gandharvair
4.19.4.4,munibhiś cāpsaro-gaṇaiḥ
4.19.5.1,siddhā vidyādharā daityā
4.19.5.2,dānavā guhyakādayaḥ
4.19.5.3,sunanda-nanda-pramukhāḥ
4.19.5.4,pārṣada-pravarā hareḥ
4.19.6.1,kapilo nārado datto
4.19.6.2,yogeśāḥ sanakādayaḥ
4.19.6.3,tam anvīyur bhāgavatā
4.19.6.4,ye ca tat-sevanotsukāḥ
4.19.7.1,yatra dharma-dughā bhūmiḥ
4.19.7.2,sarva-kāma-dughā satī
4.19.7.3,dogdhi smābhīpsitān arthān
4.19.7.4,yajamānasya bhārata
4.19.8.1,ūhuḥ sarva-rasān nadyaḥ
4.19.8.2,kṣīra-dadhy-anna-go-rasān
4.19.8.3,taravo bhūri-varṣmāṇaḥ
4.19.8.4,prāsūyanta madhu-cyutaḥ
4.19.9.1,sindhavo ratna-nikarān
4.19.9.2,girayo ’nnaṁ catur-vidham
4.19.9.3,upāyanam upājahruḥ
4.19.9.4,sarve lokāḥ sa-pālakāḥ
4.19.10.1,iti cādhokṣajeśasya
4.19.10.2,pṛthos tu paramodayam
4.19.10.3,asūyan bhagavān indraḥ
4.19.10.4,pratighātam acīkarat
4.19.11.1,carameṇāśvamedhena
4.19.11.2,yajamāne yajuṣ-patim
4.19.11.3,vainye yajña-paśuṁ spardhann
4.19.11.4,apovāha tirohitaḥ
4.19.12.1,tam atrir bhagavān aikṣat
4.19.12.2,tvaramāṇaṁ vihāyasā
4.19.12.3,āmuktam iva pākhaṇḍaṁ
4.19.12.4,yo ’dharme dharma-vibhramaḥ
4.19.13.1,atriṇā codito hantuṁ
4.19.13.2,pṛthu-putro mahā-rathaḥ
4.19.13.3,anvadhāvata saṅkruddhas
4.19.13.4,tiṣṭha tiṣṭheti cābravīt
4.19.14.1,taṁ tādṛśākṛtiṁ vīkṣya
4.19.14.2,mene dharmaṁ śarīriṇam
4.19.14.3,jaṭilaṁ bhasmanācchannaṁ
4.19.14.4,tasmai bāṇaṁ na muñcati
4.19.15.1,vadhān nivṛttaṁ taṁ bhūyo
4.19.15.2,hantave ’trir acodayat
4.19.15.3,jahi yajña-hanaṁ tāta
4.19.15.4,mahendraṁ vibudhādhamam
4.19.16.1,evaṁ vainya-sutaḥ proktas
4.19.16.2,tvaramāṇaṁ vihāyasā
4.19.16.3,anvadravad abhikruddho
4.19.16.4,rāvaṇaṁ gṛdhra-rāḍ iva
4.19.17.1,so ’śvaṁ rūpaṁ ca tad dhitvā
4.19.17.2,tasmā antarhitaḥ svarāṭ
4.19.17.3,vīraḥ sva-paśum ādāya
4.19.17.4,pitur yajñam upeyivān
4.19.18.1,tat tasya cādbhutaṁ karma
4.19.18.2,vicakṣya paramarṣayaḥ
4.19.18.3,nāmadheyaṁ dadus tasmai
4.19.18.4,vijitāśva iti prabho
4.19.19.1,upasṛjya tamas tīvraṁ
4.19.19.2,jahārāśvaṁ punar hariḥ
4.19.19.3,caṣāla-yūpataś channo
4.19.19.4,hiraṇya-raśanaṁ vibhuḥ
4.19.20.1,atriḥ sandarśayām āsa
4.19.20.2,tvaramāṇaṁ vihāyasā
4.19.20.3,kapāla-khaṭvāṅga-dharaṁ
4.19.20.4,vīro nainam abādhata
4.19.21.1,atriṇā coditas tasmai
4.19.21.2,sandadhe viśikhaṁ ruṣā
4.19.21.3,so ’śvaṁ rūpaṁ ca tad dhitvā
4.19.21.4,tasthāv antarhitaḥ svarāṭ
4.19.22.1,vīraś cāśvam upādāya
4.19.22.2,pitṛ-yajñam athāvrajat
4.19.22.3,tad avadyaṁ hare rūpaṁ
4.19.22.4,jagṛhur jñāna-durbalāḥ
4.19.23.1,yāni rūpāṇi jagṛhe
4.19.23.2,indro haya-jihīrṣayā
4.19.23.3,tāni pāpasya khaṇḍāni
4.19.23.4,liṅgaṁ khaṇḍam ihocyate
4.19.24-25.1,evam indre haraty aśvaṁ
4.19.24-25.2,vainya-yajña-jighāṁsayā
4.19.24-25.3,tad-gṛhīta-visṛṣṭeṣu
4.19.24-25.4,pākhaṇḍeṣu matir nṛṇām
4.19.26.1,tad abhijñāya bhagavān
4.19.26.2,pṛthuḥ pṛthu-parākramaḥ
4.19.26.3,indrāya kupito bāṇam
4.19.26.4,ādattodyata-kārmukaḥ
4.19.27.1,tam ṛtvijaḥ śakra-vadhābhisandhitaṁ
4.19.27.2,vicakṣya duṣprekṣyam asahya-raṁhasam
4.19.27.3,nivārayām āsur aho mahā-mate
4.19.27.4,na yujyate ’trānya-vadhaḥ pracoditāt
4.19.28.1,vayaṁ marutvantam ihārtha-nāśanaṁ
4.19.28.2,hvayāmahe tvac-chravasā hata-tviṣam
4.19.28.3,ayātayāmopahavair anantaraṁ
4.19.28.4,prasahya rājan juhavāma te ’hitam
4.19.29.1,ity āmantrya kratu-patiṁ
4.19.29.2,vidurāsyartvijo ruṣā
4.19.29.3,srug-ghastāñ juhvato ’bhyetya
4.19.29.4,svayambhūḥ pratyaṣedhata
4.19.30.1,na vadhyo bhavatām indro
4.19.30.2,yad yajño bhagavat-tanuḥ
4.19.30.3,yaṁ jighāṁsatha yajñena
4.19.30.4,yasyeṣṭās tanavaḥ surāḥ
4.19.31.1,tad idaṁ paśyata mahad-
4.19.31.2,dharma-vyatikaraṁ dvijāḥ
4.19.31.3,indreṇānuṣṭhitaṁ rājñaḥ
4.19.31.4,karmaitad vijighāṁsatā
4.19.32.1,pṛthu-kīrteḥ pṛthor bhūyāt
4.19.32.2,tarhy ekona-śata-kratuḥ
4.19.32.3,alaṁ te kratubhiḥ sviṣṭair
4.19.32.4,yad bhavān mokṣa-dharma-vit
4.19.33.1,naivātmane mahendrāya
4.19.33.2,roṣam āhartum arhasi
4.19.33.3,ubhāv api hi bhadraṁ te
4.19.33.4,uttamaśloka-vigrahau
4.19.34.1,māsmin mahārāja kṛthāḥ sma cintāṁ
4.19.34.2,niśāmayāsmad-vaca ādṛtātmā
4.19.34.3,yad dhyāyato daiva-hataṁ nu kartuṁ
4.19.34.4,mano ’tiruṣṭaṁ viśate tamo ’ndham
4.19.35.1,kratur viramatām eṣa
4.19.35.2,deveṣu duravagrahaḥ
4.19.35.3,dharma-vyatikaro yatra
4.19.35.4,pākhaṇḍair indra-nirmitaiḥ
4.19.36.1,ebhir indropasaṁsṛṣṭaiḥ
4.19.36.2,pākhaṇḍair hāribhir janam
4.19.36.3,hriyamāṇaṁ vicakṣvainaṁ
4.19.36.4,yas te yajña-dhrug aśva-muṭ
4.19.37.1,bhavān paritrātum ihāvatīrṇo
4.19.37.2,dharmaṁ janānāṁ samayānurūpam
4.19.37.3,venāpacārād avaluptam adya
4.19.37.4,tad-dehato viṣṇu-kalāsi vainya
4.19.38.1,sa tvaṁ vimṛśyāsya bhavaṁ prajāpate
4.19.38.2,saṅkalpanaṁ viśva-sṛjāṁ pipīpṛhi
4.19.38.3,aindrīṁ ca māyām upadharma-mātaraṁ
4.19.38.4,pracaṇḍa-pākhaṇḍa-pathaṁ prabho jahi
4.19.39.1,maitreya uvāca
4.19.40.1,kṛtāvabhṛtha-snānāya
4.19.40.2,pṛthave bhūri-karmaṇe
4.19.40.3,varān dadus te varadā
4.19.40.4,ye tad-barhiṣi tarpitāḥ
4.19.41.1,viprāḥ satyāśiṣas tuṣṭāḥ
4.19.41.2,śraddhayā labdha-dakṣiṇāḥ
4.19.41.3,āśiṣo yuyujuḥ kṣattar
4.19.41.4,ādi-rājāya sat-kṛtāḥ
4.19.42.1,tvayāhūtā mahā-bāho
4.19.42.2,sarva eva samāgatāḥ
4.19.42.3,pūjitā dāna-mānābhyāṁ
4.19.42.4,pitṛ-devarṣi-mānavāḥ
4.20.1.1,maitreya uvāca
4.20.2.1,śrī-bhagavān uvāca
4.20.3.1,sudhiyaḥ sādhavo loke
4.20.3.2,naradeva narottamāḥ
4.20.3.3,nābhidruhyanti bhūtebhyo
4.20.3.4,yarhi nātmā kalevaram
4.20.4.1,puruṣā yadi muhyanti
4.20.4.2,tvādṛśā deva-māyayā
4.20.4.3,śrama eva paraṁ jāto
4.20.4.4,dīrghayā vṛddha-sevayā
4.20.5.1,ataḥ kāyam imaṁ vidvān
4.20.5.2,avidyā-kāma-karmabhiḥ
4.20.5.3,ārabdha iti naivāsmin
4.20.5.4,pratibuddho ’nuṣajjate
4.20.6.1,asaṁsaktaḥ śarīre ’sminn
4.20.6.2,amunotpādite gṛhe
4.20.6.3,apatye draviṇe vāpi
4.20.6.4,kaḥ kuryān mamatāṁ budhaḥ
4.20.7.1,ekaḥ śuddhaḥ svayaṁ-jyotir
4.20.7.2,nirguṇo ’sau guṇāśrayaḥ
4.20.7.3,sarva-go ’nāvṛtaḥ sākṣī
4.20.7.4,nirātmātmātmanaḥ paraḥ
4.20.8.1,ya evaṁ santam ātmānam
4.20.8.2,ātma-sthaṁ veda pūruṣaḥ
4.20.8.3,nājyate prakṛti-stho ’pi
4.20.8.4,tad-guṇaiḥ sa mayi sthitaḥ
4.20.9.1,yaḥ sva-dharmeṇa māṁ nityaṁ
4.20.9.2,nirāśīḥ śraddhayānvitaḥ
4.20.9.3,bhajate śanakais tasya
4.20.9.4,mano rājan prasīdati
4.20.10.1,parityakta-guṇaḥ samyag
4.20.10.2,darśano viśadāśayaḥ
4.20.10.3,śāntiṁ me samavasthānaṁ
4.20.10.4,brahma kaivalyam aśnute
4.20.11.1,udāsīnam ivādhyakṣaṁ
4.20.11.2,dravya-jñāna-kriyātmanām
4.20.11.3,kūṭa-stham imam ātmānaṁ
4.20.11.4,yo vedāpnoti śobhanam
4.20.12.1,bhinnasya liṅgasya guṇa-pravāho
4.20.12.2,dravya-kriyā-kāraka-cetanātmanaḥ
4.20.12.3,dṛṣṭāsu sampatsu vipatsu sūrayo
4.20.12.4,na vikriyante mayi baddha-sauhṛdāḥ
4.20.13.1,samaḥ samānottama-madhyamādhamaḥ
4.20.13.2,sukhe ca duḥkhe ca jitendriyāśayaḥ
4.20.13.3,mayopakḷptākhila-loka-saṁyuto
4.20.13.4,vidhatsva vīrākhila-loka-rakṣaṇam
4.20.14.1,śreyaḥ prajā-pālanam eva rājño
4.20.14.2,yat sāmparāye sukṛtāt ṣaṣṭham aṁśam
4.20.14.3,hartānyathā hṛta-puṇyaḥ prajānām
4.20.14.4,arakṣitā kara-hāro ’gham atti
4.20.15.1,evaṁ dvijāgryānumatānuvṛtta-
4.20.15.2,dharma-pradhāno ’nyatamo ’vitāsyāḥ
4.20.15.3,hrasvena kālena gṛhopayātān
4.20.15.4,draṣṭāsi siddhān anurakta-lokaḥ
4.20.16.1,varaṁ ca mat kañcana mānavendra
4.20.16.2,vṛṇīṣva te ’haṁ guṇa-śīla-yantritaḥ
4.20.16.3,nāhaṁ makhair vai sulabhas tapobhir
4.20.16.4,yogena vā yat sama-citta-vartī
4.20.17.1,maitreya uvāca
4.20.18.1,spṛśantaṁ pādayoḥ premṇā
4.20.18.2,vrīḍitaṁ svena karmaṇā
4.20.18.3,śata-kratuṁ pariṣvajya
4.20.18.4,vidveṣaṁ visasarja ha
4.20.19.1,bhagavān atha viśvātmā
4.20.19.2,pṛthunopahṛtārhaṇaḥ
4.20.19.3,samujjihānayā bhaktyā
4.20.19.4,gṛhīta-caraṇāmbujaḥ
4.20.20.1,prasthānābhimukho ’py enam
4.20.20.2,anugraha-vilambitaḥ
4.20.20.3,paśyan padma-palāśākṣo
4.20.20.4,na pratasthe suhṛt satām
4.20.21.1,sa ādi-rājo racitāñjalir hariṁ
4.20.21.2,vilokituṁ nāśakad aśru-locanaḥ
4.20.21.3,na kiñcanovāca sa bāṣpa-viklavo
4.20.21.4,hṛdopaguhyāmum adhād avasthitaḥ
4.20.22.1,athāvamṛjyāśru-kalā vilokayann
4.20.22.2,atṛpta-dṛg-gocaram āha pūruṣam
4.20.22.3,padā spṛśantaṁ kṣitim aṁsa unnate
4.20.22.4,vinyasta-hastāgram uraṅga-vidviṣaḥ
4.20.23.1,pṛthur uvāca
4.20.24.1,na kāmaye nātha tad apy ahaṁ kvacin
4.20.24.2,na yatra yuṣmac-caraṇāmbujāsavaḥ
4.20.24.3,mahattamāntar-hṛdayān mukha-cyuto
4.20.24.4,vidhatsva karṇāyutam eṣa me varaḥ
4.20.25.1,sa uttamaśloka mahan-mukha-cyuto
4.20.25.2,bhavat-padāmbhoja-sudhā kaṇānilaḥ
4.20.25.3,smṛtiṁ punar vismṛta-tattva-vartmanāṁ
4.20.25.4,kuyogināṁ no vitaraty alaṁ varaiḥ
4.20.26.1,yaśaḥ śivaṁ suśrava ārya-saṅgame
4.20.26.2,yadṛcchayā copaśṛṇoti te sakṛt
4.20.26.3,kathaṁ guṇa-jño viramed vinā paśuṁ
4.20.26.4,śrīr yat pravavre guṇa-saṅgrahecchayā
4.20.27.1,athābhaje tvākhila-pūruṣottamaṁ
4.20.27.2,guṇālayaṁ padma-kareva lālasaḥ
4.20.27.3,apy āvayor eka-pati-spṛdhoḥ kalir
4.20.27.4,na syāt kṛta-tvac-caraṇaika-tānayoḥ
4.20.28.1,jagaj-jananyāṁ jagad-īśa vaiśasaṁ
4.20.28.2,syād eva yat-karmaṇi naḥ samīhitam
4.20.28.3,karoṣi phalgv apy uru dīna-vatsalaḥ
4.20.28.4,sva eva dhiṣṇye ’bhiratasya kiṁ tayā
4.20.29.1,bhajanty atha tvām ata eva sādhavo
4.20.29.2,vyudasta-māyā-guṇa-vibhramodayam
4.20.29.3,bhavat-padānusmaraṇād ṛte satāṁ
4.20.29.4,nimittam anyad bhagavan na vidmahe
4.20.30.1,manye giraṁ te jagatāṁ vimohinīṁ
4.20.30.2,varaṁ vṛṇīṣveti bhajantam āttha yat
4.20.30.3,vācā nu tantyā yadi te jano ’sitaḥ
4.20.30.4,kathaṁ punaḥ karma karoti mohitaḥ
4.20.31.1,tvan-māyayāddhā jana īśa khaṇḍito
4.20.31.2,yad anyad āśāsta ṛtātmano ’budhaḥ
4.20.31.3,yathā cared bāla-hitaṁ pitā svayaṁ
4.20.31.4,tathā tvam evārhasi naḥ samīhitum
4.20.32.1,maitreya uvāca
4.20.33.1,tat tvaṁ kuru mayādiṣṭam
4.20.33.2,apramattaḥ prajāpate
4.20.33.3,mad-ādeśa-karo lokaḥ
4.20.33.4,sarvatrāpnoti śobhanam
4.20.34.1,maitreya uvāca
4.20.35-36.1,devarṣi-pitṛ-gandharva-
4.20.35-36.2,siddha-cāraṇa-pannagāḥ
4.20.35-36.3,kinnarāpsaraso martyāḥ
4.20.35-36.4,khagā bhūtāny anekaśaḥ
4.20.37.1,bhagavān api rājarṣeḥ
4.20.37.2,sopādhyāyasya cācyutaḥ
4.20.37.3,harann iva mano ’muṣya
4.20.37.4,sva-dhāma pratyapadyata
4.20.38.1,adṛṣṭāya namaskṛtya
4.20.38.2,nṛpaḥ sandarśitātmane
4.20.38.3,avyaktāya ca devānāṁ
4.20.38.4,devāya sva-puraṁ yayau
4.21.1.1,maitreya uvāca
4.21.2.1,candanāguru-toyārdra-
4.21.2.2,rathyā-catvara-mārgavat
4.21.2.3,puṣpākṣata-phalais tokmair
4.21.2.4,lājair arcirbhir arcitam
4.21.3.1,savṛndaiḥ kadalī-stambhaiḥ
4.21.3.2,pūga-potaiḥ pariṣkṛtam
4.21.3.3,taru-pallava-mālābhiḥ
4.21.3.4,sarvataḥ samalaṅkṛtam
4.21.4.1,prajās taṁ dīpa-balibhiḥ
4.21.4.2,sambhṛtāśeṣa-maṅgalaiḥ
4.21.4.3,abhīyur mṛṣṭa-kanyāś ca
4.21.4.4,mṛṣṭa-kuṇḍala-maṇḍitāḥ
4.21.5.1,śaṅkha-dundubhi-ghoṣeṇa
4.21.5.2,brahma-ghoṣeṇa cartvijām
4.21.5.3,viveśa bhavanaṁ vīraḥ
4.21.5.4,stūyamāno gata-smayaḥ
4.21.6.1,pūjitaḥ pūjayām āsa
4.21.6.2,tatra tatra mahā-yaśāḥ
4.21.6.3,paurāñ jānapadāṁs tāṁs tān
4.21.6.4,prītaḥ priya-vara-pradaḥ
4.21.7.1,sa evam ādīny anavadya-ceṣṭitaḥ
4.21.7.2,karmāṇi bhūyāṁsi mahān mahattamaḥ
4.21.7.3,kurvan śaśāsāvani-maṇḍalaṁ yaśaḥ
4.21.7.4,sphītaṁ nidhāyāruruhe paraṁ padam
4.21.8.1,sūta uvāca
4.21.9.1,vidura uvāca
4.21.10.1,ko nv asya kīrtiṁ na śṛṇoty abhijño
4.21.10.2,yad-vikramocchiṣṭam aśeṣa-bhūpāḥ
4.21.10.3,lokāḥ sa-pālā upajīvanti kāmam
4.21.10.4,adyāpi tan me vada karma śuddham
4.21.11.1,maitreya uvāca
4.21.12.1,sarvatrāskhalitādeśaḥ
4.21.12.2,sapta-dvīpaika-daṇḍa-dhṛk
4.21.12.3,anyatra brāhmaṇa-kulād
4.21.12.4,anyatrācyuta-gotrataḥ
4.21.13.1,ekadāsīn mahā-satra-
4.21.13.2,dīkṣā tatra divaukasām
4.21.13.3,samājo brahmarṣīṇāṁ ca
4.21.13.4,rājarṣīṇāṁ ca sattama
4.21.14.1,tasminn arhatsu sarveṣu
4.21.14.2,sv-arciteṣu yathārhataḥ
4.21.14.3,utthitaḥ sadaso madhye
4.21.14.4,tārāṇām uḍurāḍ iva
4.21.15.1,prāṁśuḥ pīnāyata-bhujo
4.21.15.2,gauraḥ kañjāruṇekṣaṇaḥ
4.21.15.3,sunāsaḥ sumukhaḥ saumyaḥ
4.21.15.4,pīnāṁsaḥ sudvija-smitaḥ
4.21.16.1,vyūḍha-vakṣā bṛhac-chroṇir
4.21.16.2,vali-valgu-dalodaraḥ
4.21.16.3,āvarta-nābhir ojasvī
4.21.16.4,kāñcanorur udagra-pāt
4.21.17.1,sūkṣma-vakrāsita-snigdha-
4.21.17.2,mūrdhajaḥ kambu-kandharaḥ
4.21.17.3,mahā-dhane dukūlāgrye
4.21.17.4,paridhāyopavīya ca
4.21.18.1,vyañjitāśeṣa-gātra-śrīr
4.21.18.2,niyame nyasta-bhūṣaṇaḥ
4.21.18.3,kṛṣṇājina-dharaḥ śrīmān
4.21.18.4,kuśa-pāṇiḥ kṛtocitaḥ
4.21.19.1,śiśira-snigdha-tārākṣaḥ
4.21.19.2,samaikṣata samantataḥ
4.21.19.3,ūcivān idam urvīśaḥ
4.21.19.4,sadaḥ saṁharṣayann iva
4.21.20.1,cāru citra-padaṁ ślakṣṇaṁ
4.21.20.2,mṛṣṭaṁ gūḍham aviklavam
4.21.20.3,sarveṣām upakārārthaṁ
4.21.20.4,tadā anuvadann iva
4.21.21.1,rājovāca
4.21.23.1,tasya me tad-anuṣṭhānād
4.21.23.2,yān āhur brahma-vādinaḥ
4.21.23.3,lokāḥ syuḥ kāma-sandohā
4.21.23.4,yasya tuṣyati diṣṭa-dṛk
4.21.24.1,ya uddharet karaṁ rājā
4.21.24.2,prajā dharmeṣv aśikṣayan
4.21.24.3,prajānāṁ śamalaṁ bhuṅkte
4.21.24.4,bhagaṁ ca svaṁ jahāti saḥ
4.21.25.1,tat prajā bhartṛ-piṇḍārthaṁ
4.21.25.2,svārtham evānasūyavaḥ
4.21.25.3,kurutādhokṣaja-dhiyas
4.21.25.4,tarhi me ’nugrahaḥ kṛtaḥ
4.21.26.1,yūyaṁ tad anumodadhvaṁ
4.21.26.2,pitṛ-devarṣayo ’malāḥ
4.21.26.3,kartuḥ śāstur anujñātus
4.21.26.4,tulyaṁ yat pretya tat phalam
4.21.27.1,asti yajña-patir nāma
4.21.27.2,keṣāñcid arha-sattamāḥ
4.21.27.3,ihāmutra ca lakṣyante
4.21.27.4,jyotsnāvatyaḥ kvacid bhuvaḥ
4.21.28-29.1,manor uttānapādasya
4.21.28-29.2,dhruvasyāpi mahīpateḥ
4.21.28-29.3,priyavratasya rājarṣer
4.21.28-29.4,aṅgasyāsmat-pituḥ pituḥ
4.21.30.1,dauhitrādīn ṛte mṛtyoḥ
4.21.30.2,śocyān dharma-vimohitān
4.21.30.3,varga-svargāpavargāṇāṁ
4.21.30.4,prāyeṇaikātmya-hetunā
4.21.31.1,yat-pāda-sevābhirucis tapasvinām
4.21.31.2,aśeṣa-janmopacitaṁ malaṁ dhiyaḥ
4.21.31.3,sadyaḥ kṣiṇoty anvaham edhatī satī
4.21.31.4,yathā padāṅguṣṭha-viniḥsṛtā sarit
4.21.32.1,vinirdhutāśeṣa-mano-malaḥ pumān
4.21.32.2,asaṅga-vijñāna-viśeṣa-vīryavān
4.21.32.3,yad-aṅghri-mūle kṛta-ketanaḥ punar
4.21.32.4,na saṁsṛtiṁ kleśa-vahāṁ prapadyate
4.21.33.1,tam eva yūyaṁ bhajatātma-vṛttibhir
4.21.33.2,mano-vacaḥ-kāya-guṇaiḥ sva-karmabhiḥ
4.21.33.3,amāyinaḥ kāma-dughāṅghri-paṅkajaṁ
4.21.33.4,yathādhikārāvasitārtha-siddhayaḥ
4.21.34.1,asāv ihāneka-guṇo ’guṇo ’dhvaraḥ
4.21.34.2,pṛthag-vidha-dravya-guṇa-kriyoktibhiḥ
4.21.34.3,sampadyate ’rthāśaya-liṅga-nāmabhir
4.21.34.4,viśuddha-vijñāna-ghanaḥ svarūpataḥ
4.21.35.1,pradhāna-kālāśaya-dharma-saṅgrahe
4.21.35.2,śarīra eṣa pratipadya cetanām
4.21.35.3,kriyā-phalatvena vibhur vibhāvyate
4.21.35.4,yathānalo dāruṣu tad-guṇātmakaḥ
4.21.36.1,aho mamāmī vitaranty anugrahaṁ
4.21.36.2,hariṁ guruṁ yajña-bhujām adhīśvaram
4.21.36.3,sva-dharma-yogena yajanti māmakā
4.21.36.4,nirantaraṁ kṣoṇi-tale dṛḍha-vratāḥ
4.21.37.1,mā jātu tejaḥ prabhaven maharddhibhis
4.21.37.2,titikṣayā tapasā vidyayā ca
4.21.37.3,dedīpyamāne ’jita-devatānāṁ
4.21.37.4,kule svayaṁ rāja-kulād dvijānām
4.21.38.1,brahmaṇya-devaḥ puruṣaḥ purātano
4.21.38.2,nityaṁ harir yac-caraṇābhivandanāt
4.21.38.3,avāpa lakṣmīm anapāyinīṁ yaśo
4.21.38.4,jagat-pavitraṁ ca mahattamāgraṇīḥ
4.21.39.1,yat-sevayāśeṣa-guhāśayaḥ sva-rāḍ
4.21.39.2,vipra-priyas tuṣyati kāmam īśvaraḥ
4.21.39.3,tad eva tad-dharma-parair vinītaiḥ
4.21.39.4,sarvātmanā brahma-kulaṁ niṣevyatām
4.21.40.1,pumāḻ labhetānativelam ātmanaḥ
4.21.40.2,prasīdato ’tyanta-śamaṁ svataḥ svayam
4.21.40.3,yan-nitya-sambandha-niṣevayā tataḥ
4.21.40.4,paraṁ kim atrāsti mukhaṁ havir-bhujām
4.21.41.1,aśnāty anantaḥ khalu tattva-kovidaiḥ
4.21.41.2,śraddhā-hutaṁ yan-mukha ijya-nāmabhiḥ
4.21.41.3,na vai tathā cetanayā bahiṣ-kṛte
4.21.41.4,hutāśane pāramahaṁsya-paryaguḥ
4.21.42.1,yad brahma nityaṁ virajaṁ sanātanaṁ
4.21.42.2,śraddhā-tapo-maṅgala-mauna-saṁyamaiḥ
4.21.42.3,samādhinā bibhrati hārtha-dṛṣṭaye
4.21.42.4,yatredam ādarśa ivāvabhāsate
4.21.43.1,teṣām ahaṁ pāda-saroja-reṇum
4.21.43.2,āryā vaheyādhi-kirīṭam āyuḥ
4.21.43.3,yaṁ nityadā bibhrata āśu pāpaṁ
4.21.43.4,naśyaty amuṁ sarva-guṇā bhajanti
4.21.44.1,guṇāyanaṁ śīla-dhanaṁ kṛta-jñaṁ
4.21.44.2,vṛddhāśrayaṁ saṁvṛṇate ’nu sampadaḥ
4.21.44.3,prasīdatāṁ brahma-kulaṁ gavāṁ ca
4.21.44.4,janārdanaḥ sānucaraś ca mahyam
4.21.45.1,maitreya uvāca
4.21.46.1,putreṇa jayate lokān
4.21.46.2,iti satyavatī śrutiḥ
4.21.46.3,brahma-daṇḍa-hataḥ pāpo
4.21.46.4,yad veno ’tyatarat tamaḥ
4.21.47.1,hiraṇyakaśipuś cāpi
4.21.47.2,bhagavan-nindayā tamaḥ
4.21.47.3,vivikṣur atyagāt sūnoḥ
4.21.47.4,prahlādasyānubhāvataḥ
4.21.48.1,vīra-varya pitaḥ pṛthvyāḥ
4.21.48.2,samāḥ sañjīva śāśvatīḥ
4.21.48.3,yasyedṛśy acyute bhaktiḥ
4.21.48.4,sarva-lokaika-bhartari
4.21.49.1,aho vayaṁ hy adya pavitra-kīrte
4.21.49.2,tvayaiva nāthena mukunda-nāthāḥ
4.21.49.3,ya uttamaślokatamasya viṣṇor
4.21.49.4,brahmaṇya-devasya kathāṁ vyanakti
4.21.50.1,nātyadbhutam idaṁ nātha
4.21.50.2,tavājīvyānuśāsanam
4.21.50.3,prajānurāgo mahatāṁ
4.21.50.4,prakṛtiḥ karuṇātmanām
4.21.51.1,adya nas tamasaḥ pāras
4.21.51.2,tvayopāsāditaḥ prabho
4.21.51.3,bhrāmyatāṁ naṣṭa-dṛṣṭīnāṁ
4.21.51.4,karmabhir daiva-saṁjñitaiḥ
4.21.52.1,namo vivṛddha-sattvāya
4.21.52.2,puruṣāya mahīyase
4.21.52.3,yo brahma kṣatram āviśya
4.21.52.4,bibhartīdaṁ sva-tejasā
4.22.1.1,maitreya uvāca
4.22.2.1,tāṁs tu siddheśvarān rājā
4.22.2.2,vyomno ’vatarato ’rciṣā
4.22.2.3,lokān apāpān kurvāṇān
4.22.2.4,sānugo ’caṣṭa lakṣitān
4.22.3.1,tad-darśanodgatān prāṇān
4.22.3.2,pratyāditsur ivotthitaḥ
4.22.3.3,sa-sadasyānugo vainya
4.22.3.4,indriyeśo guṇān iva
4.22.4.1,gauravād yantritaḥ sabhyaḥ
4.22.4.2,praśrayānata-kandharaḥ
4.22.4.3,vidhivat pūjayāṁ cakre
4.22.4.4,gṛhītādhyarhaṇāsanān
4.22.5.1,tat-pāda-śauca-salilair
4.22.5.2,mārjitālaka-bandhanaḥ
4.22.5.3,tatra śīlavatāṁ vṛttam
4.22.5.4,ācaran mānayann iva
4.22.6.1,hāṭakāsana āsīnān
4.22.6.2,sva-dhiṣṇyeṣv iva pāvakān
4.22.6.3,śraddhā-saṁyama-saṁyuktaḥ
4.22.6.4,prītaḥ prāha bhavāgrajān
4.22.7.1,pṛthur uvāca
4.22.8.1,kiṁ tasya durlabhataram
4.22.8.2,iha loke paratra ca
4.22.8.3,yasya viprāḥ prasīdanti
4.22.8.4,śivo viṣṇuś ca sānugaḥ
4.22.9.1,naiva lakṣayate loko
4.22.9.2,lokān paryaṭato ’pi yān
4.22.9.3,yathā sarva-dṛśaṁ sarva
4.22.9.4,ātmānaṁ ye ’sya hetavaḥ
4.22.10.1,adhanā api te dhanyāḥ
4.22.10.2,sādhavo gṛha-medhinaḥ
4.22.10.3,yad-gṛhā hy arha-varyāmbu-
4.22.10.4,tṛṇa-bhūmīśvarāvarāḥ
4.22.11.1,vyālālaya-drumā vai teṣv
4.22.11.2,ariktākhila-sampadaḥ
4.22.11.3,yad-gṛhās tīrtha-pādīya-
4.22.11.4,pādatīrtha-vivarjitāḥ
4.22.12.1,svāgataṁ vo dvija-śreṣṭhā
4.22.12.2,yad-vratāni mumukṣavaḥ
4.22.12.3,caranti śraddhayā dhīrā
4.22.12.4,bālā eva bṛhanti ca
4.22.13.1,kaccin naḥ kuśalaṁ nāthā
4.22.13.2,indriyārthārtha-vedinām
4.22.13.3,vyasanāvāpa etasmin
4.22.13.4,patitānāṁ sva-karmabhiḥ
4.22.14.1,bhavatsu kuśala-praśna
4.22.14.2,ātmārāmeṣu neṣyate
4.22.14.3,kuśalākuśalā yatra
4.22.14.4,na santi mati-vṛttayaḥ
4.22.15.1,tad ahaṁ kṛta-viśrambhaḥ
4.22.15.2,suhṛdo vas tapasvinām
4.22.15.3,sampṛcche bhava etasmin
4.22.15.4,kṣemaḥ kenāñjasā bhavet
4.22.16.1,vyaktam ātmavatām ātmā
4.22.16.2,bhagavān ātma-bhāvanaḥ
4.22.16.3,svānām anugrahāyemāṁ
4.22.16.4,siddha-rūpī caraty ajaḥ
4.22.17.1,maitreya uvāca
4.22.18.1,sanat-kumāra uvāca
4.22.19.1,saṅgamaḥ khalu sādhūnām
4.22.19.2,ubhayeṣāṁ ca sammataḥ
4.22.19.3,yat-sambhāṣaṇa-sampraśnaḥ
4.22.19.4,sarveṣāṁ vitanoti śam
4.22.20.1,asty eva rājan bhavato madhudviṣaḥ
4.22.20.2,pādāravindasya guṇānuvādane
4.22.20.3,ratir durāpā vidhunoti naiṣṭhikī
4.22.20.4,kāmaṁ kaṣāyaṁ malam antar-ātmanaḥ
4.22.21.1,śāstreṣv iyān eva suniścito nṛṇāṁ
4.22.21.2,kṣemasya sadhryag-vimṛśeṣu hetuḥ
4.22.21.3,asaṅga ātma-vyatirikta ātmani
4.22.21.4,dṛḍhā ratir brahmaṇi nirguṇe ca yā
4.22.22.1,sā śraddhayā bhagavad-dharma-caryayā
4.22.22.2,jijñāsayādhyātmika-yoga-niṣṭhayā
4.22.22.3,yogeśvaropāsanayā ca nityaṁ
4.22.22.4,puṇya-śravaḥ-kathayā puṇyayā ca
4.22.23.1,arthendriyārāma-sagoṣṭhy-atṛṣṇayā
4.22.23.2,tat-sammatānām aparigraheṇa ca
4.22.23.3,vivikta-rucyā paritoṣa ātmani
4.22.23.4,vinā harer guṇa-pīyūṣa-pānāt
4.22.24.1,ahiṁsayā pāramahaṁsya-caryayā
4.22.24.2,smṛtyā mukundācaritāgrya-sīdhunā
4.22.24.3,yamair akāmair niyamaiś cāpy anindayā
4.22.24.4,nirīhayā dvandva-titikṣayā ca
4.22.25.1,harer muhus tatpara-karṇa-pūra-
4.22.25.2,guṇābhidhānena vijṛmbhamāṇayā
4.22.25.3,bhaktyā hy asaṅgaḥ sad-asaty anātmani
4.22.25.4,syān nirguṇe brahmaṇi cāñjasā ratiḥ
4.22.26.1,yadā ratir brahmaṇi naiṣṭhikī pumān
4.22.26.2,ācāryavān jñāna-virāga-raṁhasā
4.22.26.3,dahaty avīryaṁ hṛdayaṁ jīva-kośaṁ
4.22.26.4,pañcātmakaṁ yonim ivotthito ’gniḥ
4.22.27.1,dagdhāśayo mukta-samasta-tad-guṇo
4.22.27.2,naivātmano bahir antar vicaṣṭe
4.22.27.3,parātmanor yad-vyavadhānaṁ purastāt
4.22.27.4,svapne yathā puruṣas tad-vināśe
4.22.28.1,ātmānam indriyārthaṁ ca
4.22.28.2,paraṁ yad ubhayor api
4.22.28.3,saty āśaya upādhau vai
4.22.28.4,pumān paśyati nānyadā
4.22.29.1,nimitte sati sarvatra
4.22.29.2,jalādāv api pūruṣaḥ
4.22.29.3,ātmanaś ca parasyāpi
4.22.29.4,bhidāṁ paśyati nānyadā
4.22.30.1,indriyair viṣayākṛṣṭair
4.22.30.2,ākṣiptaṁ dhyāyatāṁ manaḥ
4.22.30.3,cetanāṁ harate buddheḥ
4.22.30.4,stambas toyam iva hradāt
4.22.31.1,bhraśyaty anusmṛtiś cittaṁ
4.22.31.2,jñāna-bhraṁśaḥ smṛti-kṣaye
4.22.31.3,tad-rodhaṁ kavayaḥ prāhur
4.22.31.4,ātmāpahnavam ātmanaḥ
4.22.32.1,nātaḥ parataro loke
4.22.32.2,puṁsaḥ svārtha-vyatikramaḥ
4.22.32.3,yad-adhy anyasya preyastvam
4.22.32.4,ātmanaḥ sva-vyatikramāt
4.22.33.1,arthendriyārthābhidhyānaṁ
4.22.33.2,sarvārthāpahnavo nṛṇām
4.22.33.3,bhraṁśito jñāna-vijñānād
4.22.33.4,yenāviśati mukhyatām
4.22.34.1,na kuryāt karhicit saṅgaṁ
4.22.34.2,tamas tīvraṁ titīriṣuḥ
4.22.34.3,dharmārtha-kāma-mokṣāṇāṁ
4.22.34.4,yad atyanta-vighātakam
4.22.35.1,tatrāpi mokṣa evārtha
4.22.35.2,ātyantikatayeṣyate
4.22.35.3,traivargyo ’rtho yato nityaṁ
4.22.35.4,kṛtānta-bhaya-saṁyutaḥ
4.22.36.1,pare ’vare ca ye bhāvā
4.22.36.2,guṇa-vyatikarād anu
4.22.36.3,na teṣāṁ vidyate kṣemam
4.22.36.4,īśa-vidhvaṁsitāśiṣām
4.22.38.1,yasminn idaṁ sad-asad-ātmatayā vibhāti
4.22.38.2,māyā viveka-vidhuti sraji vāhi-buddhiḥ
4.22.38.3,taṁ nitya-mukta-pariśuddha-viśuddha-tattvaṁ
4.22.38.4,pratyūḍha-karma-kalila-prakṛtiṁ prapadye
4.22.39.1,yat-pāda-paṅkaja-palāśa-vilāsa-bhaktyā
4.22.39.2,karmāśayaṁ grathitam udgrathayanti santaḥ
4.22.39.3,tadvan na rikta-matayo yatayo ’pi ruddha-
4.22.39.4,sroto-gaṇās tam araṇaṁ bhaja vāsudevam
4.22.40.1,kṛcchro mahān iha bhavārṇavam aplaveśāṁ
4.22.40.2,ṣaḍ-varga-nakram asukhena titīrṣanti
4.22.40.3,tat tvaṁ harer bhagavato bhajanīyam aṅghriṁ
4.22.40.4,kṛtvoḍupaṁ vyasanam uttara dustarārṇam
4.22.41.1,maitreya uvāca
4.22.42.1,rājovāca
4.22.43.1,niṣpāditaś ca kārtsnyena
4.22.43.2,bhagavadbhir ghṛṇālubhiḥ
4.22.43.3,sādhūcchiṣṭaṁ hi me sarvam
4.22.43.4,ātmanā saha kiṁ dade
4.22.44.1,prāṇā dārāḥ sutā brahman
4.22.44.2,gṛhāś ca sa-paricchadāḥ
4.22.44.3,rājyaṁ balaṁ mahī kośa
4.22.44.4,iti sarvaṁ niveditam
4.22.45.1,sainā-patyaṁ ca rājyaṁ ca
4.22.45.2,daṇḍa-netṛtvam eva ca
4.22.45.3,sarva lokādhipatyaṁ ca
4.22.45.4,veda-śāstra-vid arhati
4.22.46.1,svam eva brāhmaṇo bhuṅkte
4.22.46.2,svaṁ vaste svaṁ dadāti ca
4.22.46.3,tasyaivānugraheṇānnaṁ
4.22.46.4,bhuñjate kṣatriyādayaḥ
4.22.47.1,yair īdṛśī bhagavato gatir ātma-vāda
4.22.47.2,ekāntato nigamibhiḥ pratipāditā naḥ
4.22.47.3,tuṣyantv adabhra-karuṇāḥ sva-kṛtena nityaṁ
4.22.47.4,ko nāma tat pratikaroti vinoda-pātram
4.22.48.1,maitreya uvāca
4.22.49.1,vainyas tu dhuryo mahatāṁ
4.22.49.2,saṁsthityādhyātma-śikṣayā
4.22.49.3,āpta-kāmam ivātmānaṁ
4.22.49.4,mena ātmany avasthitaḥ
4.22.50.1,karmāṇi ca yathā-kālaṁ
4.22.50.2,yathā-deśaṁ yathā-balam
4.22.50.3,yathocitaṁ yathā-vittam
4.22.50.4,akarod brahma-sāt-kṛtam
4.22.51.1,phalaṁ brahmaṇi sannyasya
4.22.51.2,nirviṣaṅgaḥ samāhitaḥ
4.22.51.3,karmādhyakṣaṁ ca manvāna
4.22.51.4,ātmānaṁ prakṛteḥ param
4.22.52.1,gṛheṣu vartamāno ’pi
4.22.52.2,sa sāmrājya-śriyānvitaḥ
4.22.52.3,nāsajjatendriyārtheṣu
4.22.52.4,niraham-matir arkavat
4.22.53.1,evam adhyātma-yogena
4.22.53.2,karmāṇy anusamācaran
4.22.53.3,putrān utpādayām āsa
4.22.53.4,pañcārciṣy ātma-sammatān
4.22.54.1,vijitāśvaṁ dhūmrakeśaṁ
4.22.54.2,haryakṣaṁ draviṇaṁ vṛkam
4.22.54.3,sarveṣāṁ loka-pālānāṁ
4.22.54.4,dadhāraikaḥ pṛthur guṇān
4.22.55.1,gopīthāya jagat-sṛṣṭeḥ
4.22.55.2,kāle sve sve ’cyutātmakaḥ
4.22.55.3,mano-vāg-vṛttibhiḥ saumyair
4.22.55.4,guṇaiḥ saṁrañjayan prajāḥ
4.22.56.1,rājety adhān nāmadheyaṁ
4.22.56.2,soma-rāja ivāparaḥ
4.22.56.3,sūryavad visṛjan gṛhṇan
4.22.56.4,pratapaṁś ca bhuvo vasu
4.22.57.1,durdharṣas tejasevāgnir
4.22.57.2,mahendra iva durjayaḥ
4.22.57.3,titikṣayā dharitrīva
4.22.57.4,dyaur ivābhīṣṭa-do nṛṇām
4.22.58.1,varṣati sma yathā-kāmaṁ
4.22.58.2,parjanya iva tarpayan
4.22.58.3,samudra iva durbodhaḥ
4.22.58.4,sattvenācala-rāḍ iva
4.22.59.1,dharma-rāḍ iva śikṣāyām
4.22.59.2,āścarye himavān iva
4.22.59.3,kuvera iva kośāḍhyo
4.22.59.4,guptārtho varuṇo yathā
4.22.60.1,mātariśveva sarvātmā
4.22.60.2,balena mahasaujasā
4.22.60.3,aviṣahyatayā devo
4.22.60.4,bhagavān bhūta-rāḍ iva
4.22.61.1,kandarpa iva saundarye
4.22.61.2,manasvī mṛga-rāḍ iva
4.22.61.3,vātsalye manuvan nṛṇāṁ
4.22.61.4,prabhutve bhagavān ajaḥ
4.22.62.1,bṛhaspatir brahma-vāde
4.22.62.2,ātmavattve svayaṁ hariḥ
4.22.62.3,bhaktyā go-guru-vipreṣu
4.22.62.4,viṣvaksenānuvartiṣu
4.22.62.5,hriyā praśraya-śīlābhyām
4.22.62.6,ātma-tulyaḥ parodyame
4.22.63.1,kīrtyordhva-gītayā pumbhis
4.22.63.2,trailokye tatra tatra ha
4.22.63.3,praviṣṭaḥ karṇa-randhreṣu
4.22.63.4,strīṇāṁ rāmaḥ satām iva
4.23.1-3.1,maitreya uvāca
4.23.4.1,tatrāpy adābhya-niyamo
4.23.4.2,vaikhānasa-susammate
4.23.4.3,ārabdha ugra-tapasi
4.23.4.4,yathā sva-vijaye purā
4.23.5.1,kanda-mūla-phalāhāraḥ
4.23.5.2,śuṣka-parṇāśanaḥ kvacit
4.23.5.3,ab-bhakṣaḥ katicit pakṣān
4.23.5.4,vāyu-bhakṣas tataḥ param
4.23.6.1,grīṣme pañca-tapā vīro
4.23.6.2,varṣāsv āsāraṣāṇ muniḥ
4.23.6.3,ākaṇṭha-magnaḥ śiśire
4.23.6.4,udake sthaṇḍile-śayaḥ
4.23.7.1,titikṣur yata-vāg dānta
4.23.7.2,ūrdhva-retā jitānilaḥ
4.23.7.3,ārirādhayiṣuḥ kṛṣṇam
4.23.7.4,acarat tapa uttamam
4.23.8.1,tena kramānusiddhena
4.23.8.2,dhvasta-karma-malāśayaḥ
4.23.8.3,prāṇāyāmaiḥ sanniruddha-
4.23.8.4,ṣaḍ-vargaś chinna-bandhanaḥ
4.23.9.1,sanat-kumāro bhagavān
4.23.9.2,yad āhādhyātmikaṁ param
4.23.9.3,yogaṁ tenaiva puruṣam
4.23.9.4,abhajat puruṣarṣabhaḥ
4.23.10.1,bhagavad-dharmiṇaḥ sādhoḥ
4.23.10.2,śraddhayā yatataḥ sadā
4.23.10.3,bhaktir bhagavati brahmaṇy
4.23.10.4,ananya-viṣayābhavat
4.23.11.1,tasyānayā bhagavataḥ parikarma-śuddha-
4.23.11.2,sattvātmanas tad-anusaṁsmaraṇānupūrtyā
4.23.11.3,jñānaṁ viraktimad abhūn niśitena yena
4.23.11.4,ciccheda saṁśaya-padaṁ nija-jīva-kośam
4.23.12.1,chinnānya-dhīr adhigatātma-gatir nirīhas
4.23.12.2,tat tatyaje ’cchinad idaṁ vayunena yena
4.23.12.3,tāvan na yoga-gatibhir yatir apramatto
4.23.12.4,yāvad gadāgraja-kathāsu ratiṁ na kuryāt
4.23.13.1,evaṁ sa vīra-pravaraḥ
4.23.13.2,saṁyojyātmānam ātmani
4.23.13.3,brahma-bhūto dṛḍhaṁ kāle
4.23.13.4,tatyāja svaṁ kalevaram
4.23.14.1,sampīḍya pāyuṁ pārṣṇibhyāṁ
4.23.14.2,vāyum utsārayañ chanaiḥ
4.23.14.3,nābhyāṁ koṣṭheṣv avasthāpya
4.23.14.4,hṛd-uraḥ-kaṇṭha-śīrṣaṇi
4.23.15.1,utsarpayaṁs tu taṁ mūrdhni
4.23.15.2,krameṇāveśya niḥspṛhaḥ
4.23.15.3,vāyuṁ vāyau kṣitau kāyaṁ
4.23.15.4,tejas tejasy ayūyujat
4.23.16.1,khāny ākāśe dravaṁ toye
4.23.16.2,yathā-sthānaṁ vibhāgaśaḥ
4.23.16.3,kṣitim ambhasi tat tejasy
4.23.16.4,ado vāyau nabhasy amum
4.23.17.1,indriyeṣu manas tāni
4.23.17.2,tan-mātreṣu yathodbhavam
4.23.17.3,bhūtādināmūny utkṛṣya
4.23.17.4,mahaty ātmani sandadhe
4.23.18.1,taṁ sarva-guṇa-vinyāsaṁ
4.23.18.2,jīve māyāmaye nyadhāt
4.23.18.3,taṁ cānuśayam ātma-stham
4.23.18.4,asāv anuśayī pumān
4.23.18.5,jñāna-vairāgya-vīryeṇa
4.23.18.6,svarūpa-stho ’jahāt prabhuḥ
4.23.19.1,arcir nāma mahā-rājñī
4.23.19.2,tat-patny anugatā vanam
4.23.19.3,sukumāry atad-arhā ca
4.23.19.4,yat-padbhyāṁ sparśanaṁ bhuvaḥ
4.23.20.1,atīva bhartur vrata-dharma-niṣṭhayā
4.23.20.2,śuśrūṣayā cārṣa-deha-yātrayā
4.23.20.3,nāvindatārtiṁ parikarśitāpi sā
4.23.20.4,preyaskara-sparśana-māna-nirvṛtiḥ
4.23.21.1,dehaṁ vipannākhila-cetanādikaṁ
4.23.21.2,patyuḥ pṛthivyā dayitasya cātmanaḥ
4.23.21.3,ālakṣya kiñcic ca vilapya sā satī
4.23.21.4,citām athāropayad adri-sānuni
4.23.22.1,vidhāya kṛtyaṁ hradinī-jalāplutā
4.23.22.2,dattvodakaṁ bhartur udāra-karmaṇaḥ
4.23.22.3,natvā divi-sthāṁs tridaśāṁs triḥ parītya
4.23.22.4,viveśa vahniṁ dhyāyatī bhartṛ-pādau
4.23.23.1,vilokyānugatāṁ sādhvīṁ
4.23.23.2,pṛthuṁ vīra-varaṁ patim
4.23.23.3,tuṣṭuvur varadā devair
4.23.23.4,deva-patnyaḥ sahasraśaḥ
4.23.24.1,kurvatyaḥ kusumāsāraṁ
4.23.24.2,tasmin mandara-sānuni
4.23.24.3,nadatsv amara-tūryeṣu
4.23.24.4,gṛṇanti sma parasparam
4.23.25.1,devya ūcuḥ
4.23.26.1,saiṣā nūnaṁ vrajaty ūrdhvam
4.23.26.2,anu vainyaṁ patiṁ satī
4.23.26.3,paśyatāsmān atītyārcir
4.23.26.4,durvibhāvyena karmaṇā
4.23.27.1,teṣāṁ durāpaṁ kiṁ tv anyan
4.23.27.2,martyānāṁ bhagavat-padam
4.23.27.3,bhuvi lolāyuṣo ye vai
4.23.27.4,naiṣkarmyaṁ sādhayanty uta
4.23.28.1,sa vañcito batātma-dhruk
4.23.28.2,kṛcchreṇa mahatā bhuvi
4.23.28.3,labdhvāpavargyaṁ mānuṣyaṁ
4.23.28.4,viṣayeṣu viṣajjate
4.23.29.1,maitreya uvāca
4.23.30.1,ittham-bhūtānubhāvo ’sau
4.23.30.2,pṛthuḥ sa bhagavattamaḥ
4.23.30.3,kīrtitaṁ tasya caritam
4.23.30.4,uddāma-caritasya te
4.23.31.1,ya idaṁ sumahat puṇyaṁ
4.23.31.2,śraddhayāvahitaḥ paṭhet
4.23.31.3,śrāvayec chṛṇuyād vāpi
4.23.31.4,sa pṛthoḥ padavīm iyāt
4.23.32.1,brāhmaṇo brahma-varcasvī
4.23.32.2,rājanyo jagatī-patiḥ
4.23.32.3,vaiśyaḥ paṭhan viṭ-patiḥ syāc
4.23.32.4,chūdraḥ sattamatām iyāt
4.23.33.1,triḥ kṛtva idam ākarṇya
4.23.33.2,naro nāry athavādṛtā
4.23.33.3,aprajaḥ su-prajatamo
4.23.33.4,nirdhano dhanavattamaḥ
4.23.34.1,aspaṣṭa-kīrtiḥ suyaśā
4.23.34.2,mūrkho bhavati paṇḍitaḥ
4.23.34.3,idaṁ svasty-ayanaṁ puṁsām
4.23.34.4,amaṅgalya-nivāraṇam
4.23.35.1,dhanyaṁ yaśasyam āyuṣyaṁ
4.23.35.2,svargyaṁ kali-malāpaham
4.23.35.3,dharmārtha-kāma-mokṣāṇāṁ
4.23.35.4,samyak siddhim abhīpsubhiḥ
4.23.35.5,śraddhayaitad anuśrāvyaṁ
4.23.35.6,caturṇāṁ kāraṇaṁ param
4.23.36.1,vijayābhimukho rājā
4.23.36.2,śrutvaitad abhiyāti yān
4.23.36.3,baliṁ tasmai haranty agre
4.23.36.4,rājānaḥ pṛthave yathā
4.23.37.1,muktānya-saṅgo bhagavaty
4.23.37.2,amalāṁ bhaktim udvahan
4.23.37.3,vainyasya caritaṁ puṇyaṁ
4.23.37.4,śṛṇuyāc chrāvayet paṭhet
4.23.38.1,vaicitravīryābhihitaṁ
4.23.38.2,mahan-māhātmya-sūcakam
4.23.38.3,asmin kṛtam atimartyaṁ
4.23.38.4,pārthavīṁ gatim āpnuyāt
4.23.39.1,anudinam idam ādareṇa śṛṇvan
4.23.39.2,pṛthu-caritaṁ prathayan vimukta-saṅgaḥ
4.23.39.3,bhagavati bhava-sindhu-pota-pāde
4.23.39.4,sa ca nipuṇāṁ labhate ratiṁ manuṣyaḥ
4.24.1.1,maitreya uvāca
4.24.2.1,haryakṣāyādiśat prācīṁ
4.24.2.2,dhūmrakeśāya dakṣiṇām
4.24.2.3,pratīcīṁ vṛka-saṁjñāya
4.24.2.4,turyāṁ draviṇase vibhuḥ
4.24.3.1,antardhāna-gatiṁ śakrāl
4.24.3.2,labdhvāntardhāna-saṁjñitaḥ
4.24.3.3,apatya-trayam ādhatta
4.24.3.4,śikhaṇḍinyāṁ susammatam
4.24.4.1,pāvakaḥ pavamānaś ca
4.24.4.2,śucir ity agnayaḥ purā
4.24.4.3,vasiṣṭha-śāpād utpannāḥ
4.24.4.4,punar yoga-gatiṁ gatāḥ
4.24.5.1,antardhāno nabhasvatyāṁ
4.24.5.2,havirdhānam avindata
4.24.5.3,ya indram aśva-hartāraṁ
4.24.5.4,vidvān api na jaghnivān
4.24.6.1,rājñāṁ vṛttiṁ karādāna-
4.24.6.2,daṇḍa-śulkādi-dāruṇām
4.24.6.3,manyamāno dīrgha-sattra-
4.24.6.4,vyājena visasarja ha
4.24.7.1,tatrāpi haṁsaṁ puruṣaṁ
4.24.7.2,paramātmānam ātma-dṛk
4.24.7.3,yajaṁs tal-lokatām āpa
4.24.7.4,kuśalena samādhinā
4.24.8.1,havirdhānād dhavirdhānī
4.24.8.2,vidurāsūta ṣaṭ sutān
4.24.8.3,barhiṣadaṁ gayaṁ śuklaṁ
4.24.8.4,kṛṣṇaṁ satyaṁ jitavratam
4.24.9.1,barhiṣat sumahā-bhāgo
4.24.9.2,hāvirdhāniḥ prajāpatiḥ
4.24.9.3,kriyā-kāṇḍeṣu niṣṇāto
4.24.9.4,yogeṣu ca kurūdvaha
4.24.10.1,yasyedaṁ deva-yajanam
4.24.10.2,anuyajñaṁ vitanvataḥ
4.24.10.3,prācīnāgraiḥ kuśair āsīd
4.24.10.4,āstṛtaṁ vasudhā-talam
4.24.11.1,sāmudrīṁ devadevoktām
4.24.11.2,upayeme śatadrutim
4.24.11.3,yāṁ vīkṣya cāru-sarvāṅgīṁ
4.24.11.4,kiśorīṁ suṣṭhv-alaṅkṛtām
4.24.11.5,parikramantīm udvāhe
4.24.11.6,cakame ’gniḥ śukīm iva
4.24.12.1,vibudhāsura-gandharva-
4.24.12.2,muni-siddha-naroragāḥ
4.24.12.3,vijitāḥ sūryayā dikṣu
4.24.12.4,kvaṇayantyaiva nūpuraiḥ
4.24.13.1,prācīnabarhiṣaḥ putrāḥ
4.24.13.2,śatadrutyāṁ daśābhavan
4.24.13.3,tulya-nāma-vratāḥ sarve
4.24.13.4,dharma-snātāḥ pracetasaḥ
4.24.14.1,pitrādiṣṭāḥ prajā-sarge
4.24.14.2,tapase ’rṇavam āviśan
4.24.14.3,daśa-varṣa-sahasrāṇi
4.24.14.4,tapasārcaṁs tapas-patim
4.24.15.1,yad uktaṁ pathi dṛṣṭena
4.24.15.2,giriśena prasīdatā
4.24.15.3,tad dhyāyanto japantaś ca
4.24.15.4,pūjayantaś ca saṁyatāḥ
4.24.16.1,vidura uvāca
4.24.17.1,saṅgamaḥ khalu viprarṣe
4.24.17.2,śiveneha śarīriṇām
4.24.17.3,durlabho munayo dadhyur
4.24.17.4,asaṅgād yam abhīpsitam
4.24.18.1,ātmārāmo ’pi yas tv asya
4.24.18.2,loka-kalpasya rādhase
4.24.18.3,śaktyā yukto vicarati
4.24.18.4,ghorayā bhagavān bhavaḥ
4.24.19.1,maitreya uvāca
4.24.20.1,sa-samudram upa vistīrṇam
4.24.20.2,apaśyan sumahat saraḥ
4.24.20.3,mahan-mana iva svacchaṁ
4.24.20.4,prasanna-salilāśayam
4.24.21.1,nīla-raktotpalāmbhoja-
4.24.21.2,kahlārendīvarākaram
4.24.21.3,haṁsa-sārasa-cakrāhva-
4.24.21.4,kāraṇḍava-nikūjitam
4.24.22.1,matta-bhramara-sausvarya-
4.24.22.2,hṛṣṭa-roma-latāṅghripam
4.24.22.3,padma-kośa-rajo dikṣu
4.24.22.4,vikṣipat-pavanotsavam
4.24.23.1,tatra gāndharvam ākarṇya
4.24.23.2,divya-mārga-manoharam
4.24.23.3,visismyū rāja-putrās te
4.24.23.4,mṛdaṅga-paṇavādy anu
4.24.24-25.1,tarhy eva sarasas tasmān
4.24.24-25.2,niṣkrāmantaṁ sahānugam
4.24.24-25.3,upagīyamānam amara-
4.24.24-25.4,pravaraṁ vibudhānugaiḥ
4.24.26.1,sa tān prapannārti-haro
4.24.26.2,bhagavān dharma-vatsalaḥ
4.24.26.3,dharma-jñān śīla-sampannān
4.24.26.4,prītaḥ prītān uvāca ha
4.24.27.1,śrī-rudra uvāca
4.24.28.1,yaḥ paraṁ raṁhasaḥ sākṣāt
4.24.28.2,tri-guṇāj jīva-saṁjñitāt
4.24.28.3,bhagavantaṁ vāsudevaṁ
4.24.28.4,prapannaḥ sa priyo hi me
4.24.29.1,sva-dharma-niṣṭhaḥ śata-janmabhiḥ pumān
4.24.29.2,viriñcatām eti tataḥ paraṁ hi mām
4.24.29.3,avyākṛtaṁ bhāgavato ’tha vaiṣṇavaṁ
4.24.29.4,padaṁ yathāhaṁ vibudhāḥ kalātyaye
4.24.30.1,atha bhāgavatā yūyaṁ
4.24.30.2,priyāḥ stha bhagavān yathā
4.24.30.3,na mad bhāgavatānāṁ ca
4.24.30.4,preyān anyo ’sti karhicit
4.24.31.1,idaṁ viviktaṁ japtavyaṁ
4.24.31.2,pavitraṁ maṅgalaṁ param
4.24.31.3,niḥśreyasa-karaṁ cāpi
4.24.31.4,śrūyatāṁ tad vadāmi vaḥ
4.24.32.1,maitreya uvāca
4.24.33.1,śrī-rudra uvāca
4.24.34.1,namaḥ paṅkaja-nābhāya
4.24.34.2,bhūta-sūkṣmendriyātmane
4.24.34.3,vāsudevāya śāntāya
4.24.34.4,kūṭa-sthāya sva-rociṣe
4.24.35.1,saṅkarṣaṇāya sūkṣmāya
4.24.35.2,durantāyāntakāya ca
4.24.35.3,namo viśva-prabodhāya
4.24.35.4,pradyumnāyāntar-ātmane
4.24.36.1,namo namo ’niruddhāya
4.24.36.2,hṛṣīkeśendriyātmane
4.24.36.3,namaḥ paramahaṁsāya
4.24.36.4,pūrṇāya nibhṛtātmane
4.24.37.1,svargāpavarga-dvārāya
4.24.37.2,nityaṁ śuci-ṣade namaḥ
4.24.37.3,namo hiraṇya-vīryāya
4.24.37.4,cātur-hotrāya tantave
4.24.38.1,nama ūrja iṣe trayyāḥ
4.24.38.2,pataye yajña-retase
4.24.38.3,tṛpti-dāya ca jīvānāṁ
4.24.38.4,namaḥ sarva-rasātmane
4.24.39.1,sarva-sattvātma-dehāya
4.24.39.2,viśeṣāya sthavīyase
4.24.39.3,namas trailokya-pālāya
4.24.39.4,saha ojo-balāya ca
4.24.40.1,artha-liṅgāya nabhase
4.24.40.2,namo ’ntar-bahir-ātmane
4.24.40.3,namaḥ puṇyāya lokāya
4.24.40.4,amuṣmai bhūri-varcase
4.24.41.1,pravṛttāya nivṛttāya
4.24.41.2,pitṛ-devāya karmaṇe
4.24.41.3,namo ’dharma-vipākāya
4.24.41.4,mṛtyave duḥkha-dāya ca
4.24.42.1,namas ta āśiṣām īśa
4.24.42.2,manave kāraṇātmane
4.24.42.3,namo dharmāya bṛhate
4.24.42.4,kṛṣṇāyākuṇṭha-medhase
4.24.42.5,puruṣāya purāṇāya
4.24.42.6,sāṅkhya-yogeśvarāya ca
4.24.43.1,śakti-traya-sametāya
4.24.43.2,mīḍhuṣe ’haṅkṛtātmane
4.24.43.3,ceta-ākūti-rūpāya
4.24.43.4,namo vāco vibhūtaye
4.24.44.1,darśanaṁ no didṛkṣūṇāṁ
4.24.44.2,dehi bhāgavatārcitam
4.24.44.3,rūpaṁ priyatamaṁ svānāṁ
4.24.44.4,sarvendriya-guṇāñjanam
4.24.45-46.1,snigdha-prāvṛḍ-ghana-śyāmaṁ
4.24.45-46.2,sarva-saundarya-saṅgraham
4.24.45-46.3,cārv-āyata-catur-bāhu
4.24.45-46.4,sujāta-rucirānanam
4.24.47-48.1,prīti-prahasitāpāṅgam
4.24.47-48.2,alakai rūpa-śobhitam
4.24.47-48.3,lasat-paṅkaja-kiñjalka-
4.24.47-48.4,dukūlaṁ mṛṣṭa-kuṇḍalam
4.24.49.1,siṁha-skandha-tviṣo bibhrat
4.24.49.2,saubhaga-grīva-kaustubham
4.24.49.3,śriyānapāyinyā kṣipta-
4.24.49.4,nikaṣāśmorasollasat
4.24.50.1,pūra-recaka-saṁvigna-
4.24.50.2,vali-valgu-dalodaram
4.24.50.3,pratisaṅkrāmayad viśvaṁ
4.24.50.4,nābhyāvarta-gabhīrayā
4.24.51.1,śyāma-śroṇy-adhi-rociṣṇu-
4.24.51.2,dukūla-svarṇa-mekhalam
4.24.51.3,sama-cārv-aṅghri-jaṅghoru-
4.24.51.4,nimna-jānu-sudarśanam
4.24.52.1,padā śarat-padma-palāśa-rociṣā
4.24.52.2,nakha-dyubhir no ’ntar-aghaṁ vidhunvatā
4.24.52.3,pradarśaya svīyam apāsta-sādhvasaṁ
4.24.52.4,padaṁ guro mārga-gurus tamo-juṣām
4.24.53.1,etad rūpam anudhyeyam
4.24.53.2,ātma-śuddhim abhīpsatām
4.24.53.3,yad-bhakti-yogo ’bhayadaḥ
4.24.53.4,sva-dharmam anutiṣṭhatām
4.24.54.1,bhavān bhaktimatā labhyo
4.24.54.2,durlabhaḥ sarva-dehinām
4.24.54.3,svārājyasyāpy abhimata
4.24.54.4,ekāntenātma-vid-gatiḥ
4.24.55.1,taṁ durārādhyam ārādhya
4.24.55.2,satām api durāpayā
4.24.55.3,ekānta-bhaktyā ko vāñchet
4.24.55.4,pāda-mūlaṁ vinā bahiḥ
4.24.56.1,yatra nirviṣṭam araṇaṁ
4.24.56.2,kṛtānto nābhimanyate
4.24.56.3,viśvaṁ vidhvaṁsayan vīrya-
4.24.56.4,śaurya-visphūrjita-bhruvā
4.24.57.1,kṣaṇārdhenāpi tulaye
4.24.57.2,na svargaṁ nāpunar-bhavam
4.24.57.3,bhagavat-saṅgi-saṅgasya
4.24.57.4,martyānāṁ kim utāśiṣaḥ
4.24.58.1,athānaghāṅghres tava kīrti-tīrthayor
4.24.58.2,antar-bahiḥ-snāna-vidhūta-pāpmanām
4.24.58.3,bhūteṣv anukrośa-susattva-śīlināṁ
4.24.58.4,syāt saṅgamo ’nugraha eṣa nas tava
4.24.59.1,na yasya cittaṁ bahir-artha-vibhramaṁ
4.24.59.2,tamo-guhāyāṁ ca viśuddham āviśat
4.24.59.3,yad-bhakti-yogānugṛhītam añjasā
4.24.59.4,munir vicaṣṭe nanu tatra te gatim
4.24.60.1,yatredaṁ vyajyate viśvaṁ
4.24.60.2,viśvasminn avabhāti yat
4.24.60.3,tat tvaṁ brahma paraṁ jyotir
4.24.60.4,ākāśam iva vistṛtam
4.24.61.1,yo māyayedaṁ puru-rūpayāsṛjad
4.24.61.2,bibharti bhūyaḥ kṣapayaty avikriyaḥ
4.24.61.3,yad-bheda-buddhiḥ sad ivātma-duḥsthayā
4.24.61.4,tvam ātma-tantraṁ bhagavan pratīmahi
4.24.62.1,kriyā-kalāpair idam eva yoginaḥ
4.24.62.2,śraddhānvitāḥ sādhu yajanti siddhaye
4.24.62.3,bhūtendriyāntaḥ-karaṇopalakṣitaṁ
4.24.62.4,vede ca tantre ca ta eva kovidāḥ
4.24.63.1,tvam eka ādyaḥ puruṣaḥ supta-śaktis
4.24.63.2,tayā rajaḥ-sattva-tamo vibhidyate
4.24.63.3,mahān ahaṁ khaṁ marud agni-vār-dharāḥ
4.24.63.4,surarṣayo bhūta-gaṇā idaṁ yataḥ
4.24.64.1,sṛṣṭaṁ sva-śaktyedam anupraviṣṭaś
4.24.64.2,catur-vidhaṁ puram ātmāṁśakena
4.24.64.3,atho vidus taṁ puruṣaṁ santam antar
4.24.64.4,bhuṅkte hṛṣīkair madhu sāra-ghaṁ yaḥ
4.24.65.1,sa eṣa lokān aticaṇḍa-vego
4.24.65.2,vikarṣasi tvaṁ khalu kāla-yānaḥ
4.24.65.3,bhūtāni bhūtair anumeya-tattvo
4.24.65.4,ghanāvalīr vāyur ivāviṣahyaḥ
4.24.66.1,pramattam uccair iti kṛtya-cintayā
4.24.66.2,pravṛddha-lobhaṁ viṣayeṣu lālasam
4.24.66.3,tvam apramattaḥ sahasābhipadyase
4.24.66.4,kṣul-lelihāno ’hir ivākhum antakaḥ
4.24.67.1,kas tvat-padābjaṁ vijahāti paṇḍito
4.24.67.2,yas te ’vamāna-vyayamāna-ketanaḥ
4.24.67.3,viśaṅkayāsmad-gurur arcati sma yad
4.24.67.4,vinopapattiṁ manavaś caturdaśa
4.24.68.1,atha tvam asi no brahman
4.24.68.2,paramātman vipaścitām
4.24.68.3,viśvaṁ rudra-bhaya-dhvastam
4.24.68.4,akutaścid-bhayā gatiḥ
4.24.69.1,idaṁ japata bhadraṁ vo
4.24.69.2,viśuddhā nṛpa-nandanāḥ
4.24.69.3,sva-dharmam anutiṣṭhanto
4.24.69.4,bhagavaty arpitāśayāḥ
4.24.70.1,tam evātmānam ātma-sthaṁ
4.24.70.2,sarva-bhūteṣv avasthitam
4.24.70.3,pūjayadhvaṁ gṛṇantaś ca
4.24.70.4,dhyāyantaś cāsakṛd dharim
4.24.71.1,yogādeśam upāsādya
4.24.71.2,dhārayanto muni-vratāḥ
4.24.71.3,samāhita-dhiyaḥ sarva
4.24.71.4,etad abhyasatādṛtāḥ
4.24.72.1,idam āha purāsmākaṁ
4.24.72.2,bhagavān viśvasṛk-patiḥ
4.24.72.3,bhṛgv-ādīnām ātmajānāṁ
4.24.72.4,sisṛkṣuḥ saṁsisṛkṣatām
4.24.73.1,te vayaṁ noditāḥ sarve
4.24.73.2,prajā-sarge prajeśvarāḥ
4.24.73.3,anena dhvasta-tamasaḥ
4.24.73.4,sisṛkṣmo vividhāḥ prajāḥ
4.24.74.1,athedaṁ nityadā yukto
4.24.74.2,japann avahitaḥ pumān
4.24.74.3,acirāc chreya āpnoti
4.24.74.4,vāsudeva-parāyaṇaḥ
4.24.75.1,śreyasām iha sarveṣāṁ
4.24.75.2,jñānaṁ niḥśreyasaṁ param
4.24.75.3,sukhaṁ tarati duṣpāraṁ
4.24.75.4,jñāna-naur vyasanārṇavam
4.24.76.1,ya imaṁ śraddhayā yukto
4.24.76.2,mad-gītaṁ bhagavat-stavam
4.24.76.3,adhīyāno durārādhyaṁ
4.24.76.4,harim ārādhayaty asau
4.24.77.1,vindate puruṣo ’muṣmād
4.24.77.2,yad yad icchaty asatvaram
4.24.77.3,mad-gīta-gītāt suprītāc
4.24.77.4,chreyasām eka-vallabhāt
4.24.78.1,idaṁ yaḥ kalya utthāya
4.24.78.2,prāñjaliḥ śraddhayānvitaḥ
4.24.78.3,śṛṇuyāc chrāvayen martyo
4.24.78.4,mucyate karma-bandhanaiḥ
4.24.79.1,gītaṁ mayedaṁ naradeva-nandanāḥ
4.24.79.2,parasya puṁsaḥ paramātmanaḥ stavam
4.24.79.3,japanta ekāgra-dhiyas tapo mahat
4.24.79.4,caradhvam ante tata āpsyathepsitam
4.25.1.1,maitreya uvāca
4.25.2.1,rudra-gītaṁ bhagavataḥ
4.25.2.2,stotraṁ sarve pracetasaḥ
4.25.2.3,japantas te tapas tepur
4.25.2.4,varṣāṇām ayutaṁ jale
4.25.3.1,prācīnabarhiṣaṁ kṣattaḥ
4.25.3.2,karmasv āsakta-mānasam
4.25.3.3,nārado ’dhyātma-tattva-jñaḥ
4.25.3.4,kṛpāluḥ pratyabodhayat
4.25.4.1,śreyas tvaṁ katamad rājan
4.25.4.2,karmaṇātmana īhase
4.25.4.3,duḥkha-hāniḥ sukhāvāptiḥ
4.25.4.4,śreyas tan neha ceṣyate
4.25.5.1,rājovāca
4.25.6.1,gṛheṣu kūṭa-dharmeṣu
4.25.6.2,putra-dāra-dhanārtha-dhīḥ
4.25.6.3,na paraṁ vindate mūḍho
4.25.6.4,bhrāmyan saṁsāra-vartmasu
4.25.7.1,nārada uvāca
4.25.8.1,ete tvāṁ sampratīkṣante
4.25.8.2,smaranto vaiśasaṁ tava
4.25.8.3,samparetam ayaḥ-kūṭaiś
4.25.8.4,chindanty utthita-manyavaḥ
4.25.9.1,atra te kathayiṣye ’mum
4.25.9.2,itihāsaṁ purātanam
4.25.9.3,purañjanasya caritaṁ
4.25.9.4,nibodha gadato mama
4.25.10.1,āsīt purañjano nāma
4.25.10.2,rājā rājan bṛhac-chravāḥ
4.25.10.3,tasyāvijñāta-nāmāsīt
4.25.10.4,sakhāvijñāta-ceṣṭitaḥ
4.25.11.1,so ’nveṣamāṇaḥ śaraṇaṁ
4.25.11.2,babhrāma pṛthivīṁ prabhuḥ
4.25.11.3,nānurūpaṁ yadāvindad
4.25.11.4,abhūt sa vimanā iva
4.25.12.1,na sādhu mene tāḥ sarvā
4.25.12.2,bhūtale yāvatīḥ puraḥ
4.25.12.3,kāmān kāmayamāno ’sau
4.25.12.4,tasya tasyopapattaye
4.25.13.1,sa ekadā himavato
4.25.13.2,dakṣiṇeṣv atha sānuṣu
4.25.13.3,dadarśa navabhir dvārbhiḥ
4.25.13.4,puraṁ lakṣita-lakṣaṇām
4.25.14.1,prākāropavanāṭṭāla-
4.25.14.2,parikhair akṣa-toraṇaiḥ
4.25.14.3,svarṇa-raupyāyasaiḥ śṛṅgaiḥ
4.25.14.4,saṅkulāṁ sarvato gṛhaiḥ
4.25.15.1,nīla-sphaṭika-vaidūrya-
4.25.15.2,muktā-marakatāruṇaiḥ
4.25.15.3,kḷpta-harmya-sthalīṁ dīptāṁ
4.25.15.4,śriyā bhogavatīm iva
4.25.16.1,sabhā-catvara-rathyābhir
4.25.16.2,ākrīḍāyatanāpaṇaiḥ
4.25.16.3,caitya-dhvaja-patākābhir
4.25.16.4,yuktāṁ vidruma-vedibhiḥ
4.25.17.1,puryās tu bāhyopavane
4.25.17.2,divya-druma-latākule
4.25.17.3,nadad-vihaṅgāli-kula-
4.25.17.4,kolāhala-jalāśaye
4.25.18.1,hima-nirjhara-vipruṣmat-
4.25.18.2,kusumākara-vāyunā
4.25.18.3,calat-pravāla-viṭapa-
4.25.18.4,nalinī-taṭa-sampadi
4.25.19.1,nānāraṇya-mṛga-vrātair
4.25.19.2,anābādhe muni-vrataiḥ
4.25.19.3,āhūtaṁ manyate pāntho
4.25.19.4,yatra kokila-kūjitaiḥ
4.25.20.1,yadṛcchayāgatāṁ tatra
4.25.20.2,dadarśa pramadottamām
4.25.20.3,bhṛtyair daśabhir āyāntīm
4.25.20.4,ekaika-śata-nāyakaiḥ
4.25.21.1,pañca-śīrṣāhinā guptāṁ
4.25.21.2,pratīhāreṇa sarvataḥ
4.25.21.3,anveṣamāṇām ṛṣabham
4.25.21.4,aprauḍhāṁ kāma-rūpiṇīm
4.25.22.1,sunāsāṁ sudatīṁ bālāṁ
4.25.22.2,sukapolāṁ varānanām
4.25.22.3,sama-vinyasta-karṇābhyāṁ
4.25.22.4,bibhratīṁ kuṇḍala-śriyam
4.25.23.1,piśaṅga-nīvīṁ suśroṇīṁ
4.25.23.2,śyāmāṁ kanaka-mekhalām
4.25.23.3,padbhyāṁ kvaṇadbhyāṁ calantīṁ
4.25.23.4,nūpurair devatām iva
4.25.24.1,stanau vyañjita-kaiśorau
4.25.24.2,sama-vṛttau nirantarau
4.25.24.3,vastrāntena nigūhantīṁ
4.25.24.4,vrīḍayā gaja-gāminīm
4.25.25.1,tām āha lalitaṁ vīraḥ
4.25.25.2,savrīḍa-smita-śobhanām
4.25.25.3,snigdhenāpāṅga-puṅkhena
4.25.25.4,spṛṣṭaḥ premodbhramad-bhruvā
4.25.26.1,kā tvaṁ kañja-palāśākṣi
4.25.26.2,kasyāsīha kutaḥ sati
4.25.26.3,imām upa purīṁ bhīru
4.25.26.4,kiṁ cikīrṣasi śaṁsa me
4.25.27.1,ka ete ’nupathā ye ta
4.25.27.2,ekādaśa mahā-bhaṭāḥ
4.25.27.3,etā vā lalanāḥ subhru
4.25.27.4,ko ’yaṁ te ’hiḥ puraḥ-saraḥ
4.25.28.1,tvaṁ hrīr bhavāny asy atha vāg ramā patiṁ
4.25.28.2,vicinvatī kiṁ munivad raho vane
4.25.28.3,tvad-aṅghri-kāmāpta-samasta-kāmaṁ
4.25.28.4,kva padma-kośaḥ patitaḥ karāgrāt
4.25.29.1,nāsāṁ varorv anyatamā bhuvi-spṛk
4.25.29.2,purīm imāṁ vīra-vareṇa sākam
4.25.29.3,arhasy alaṅkartum adabhra-karmaṇā
4.25.29.4,lokaṁ paraṁ śrīr iva yajña-puṁsā
4.25.30.1,yad eṣa māpāṅga-vikhaṇḍitendriyaṁ
4.25.30.2,savrīḍa-bhāva-smita-vibhramad-bhruvā
4.25.30.3,tvayopasṛṣṭo bhagavān mano-bhavaḥ
4.25.30.4,prabādhate ’thānugṛhāṇa śobhane
4.25.31.1,tvad-ānanaṁ subhru sutāra-locanaṁ
4.25.31.2,vyālambi-nīlālaka-vṛnda-saṁvṛtam
4.25.31.3,unnīya me darśaya valgu-vācakaṁ
4.25.31.4,yad vrīḍayā nābhimukhaṁ śuci-smite
4.25.32.1,nārada uvāca
4.25.33.1,na vidāma vayaṁ samyak
4.25.33.2,kartāraṁ puruṣarṣabha
4.25.33.3,ātmanaś ca parasyāpi
4.25.33.4,gotraṁ nāma ca yat-kṛtam
4.25.34.1,ihādya santam ātmānaṁ
4.25.34.2,vidāma na tataḥ param
4.25.34.3,yeneyaṁ nirmitā vīra
4.25.34.4,purī śaraṇam ātmanaḥ
4.25.35.1,ete sakhāyaḥ sakhyo me
4.25.35.2,narā nāryaś ca mānada
4.25.35.3,suptāyāṁ mayi jāgarti
4.25.35.4,nāgo ’yaṁ pālayan purīm
4.25.36.1,diṣṭyāgato ’si bhadraṁ te
4.25.36.2,grāmyān kāmān abhīpsase
4.25.36.3,udvahiṣyāmi tāṁs te ’haṁ
4.25.36.4,sva-bandhubhir arindama
4.25.37.1,imāṁ tvam adhitiṣṭhasva
4.25.37.2,purīṁ nava-mukhīṁ vibho
4.25.37.3,mayopanītān gṛhṇānaḥ
4.25.37.4,kāma-bhogān śataṁ samāḥ
4.25.38.1,kaṁ nu tvad-anyaṁ ramaye
4.25.38.2,hy arati-jñam akovidam
4.25.38.3,asamparāyābhimukham
4.25.38.4,aśvastana-vidaṁ paśum
4.25.39.1,dharmo hy atrārtha-kāmau ca
4.25.39.2,prajānando ’mṛtaṁ yaśaḥ
4.25.39.3,lokā viśokā virajā
4.25.39.4,yān na kevalino viduḥ
4.25.40.1,pitṛ-devarṣi-martyānāṁ
4.25.40.2,bhūtānām ātmanaś ca ha
4.25.40.3,kṣemyaṁ vadanti śaraṇaṁ
4.25.40.4,bhave ’smin yad gṛhāśramaḥ
4.25.41.1,kā nāma vīra vikhyātaṁ
4.25.41.2,vadānyaṁ priya-darśanam
4.25.41.3,na vṛṇīta priyaṁ prāptaṁ
4.25.41.4,mādṛśī tvādṛśaṁ patim
4.25.42.1,kasyā manas te bhuvi bhogi-bhogayoḥ
4.25.42.2,striyā na sajjed bhujayor mahā-bhuja
4.25.42.3,yo ’nātha-vargādhim alaṁ ghṛṇoddhata-
4.25.42.4,smitāvalokena caraty apohitum
4.25.43.1,nārada uvāca
4.25.44.1,upagīyamāno lalitaṁ
4.25.44.2,tatra tatra ca gāyakaiḥ
4.25.44.3,krīḍan parivṛtaḥ strībhir
4.25.44.4,hradinīm āviśac chucau
4.25.45.1,saptopari kṛtā dvāraḥ
4.25.45.2,puras tasyās tu dve adhaḥ
4.25.45.3,pṛthag-viṣaya-gaty-arthaṁ
4.25.45.4,tasyāṁ yaḥ kaścaneśvaraḥ
4.25.46.1,pañca dvāras tu paurastyā
4.25.46.2,dakṣiṇaikā tathottarā
4.25.46.3,paścime dve amūṣāṁ te
4.25.46.4,nāmāni nṛpa varṇaye
4.25.47.1,khadyotāvirmukhī ca prāg
4.25.47.2,dvārāv ekatra nirmite
4.25.47.3,vibhrājitaṁ janapadaṁ
4.25.47.4,yāti tābhyāṁ dyumat-sakhaḥ
4.25.48.1,nalinī nālinī ca prāg
4.25.48.2,dvārāv ekatra nirmite
4.25.48.3,avadhūta-sakhas tābhyāṁ
4.25.48.4,viṣayaṁ yāti saurabham
4.25.49.1,mukhyā nāma purastād dvās
4.25.49.2,tayāpaṇa-bahūdanau
4.25.49.3,viṣayau yāti pura-rāḍ
4.25.49.4,rasajña-vipaṇānvitaḥ
4.25.50.1,pitṛhūr nṛpa puryā dvār
4.25.50.2,dakṣiṇena purañjanaḥ
4.25.50.3,rāṣṭraṁ dakṣiṇa-pañcālaṁ
4.25.50.4,yāti śrutadharānvitaḥ
4.25.51.1,devahūr nāma puryā dvā
4.25.51.2,uttareṇa purañjanaḥ
4.25.51.3,rāṣṭram uttara-pañcālaṁ
4.25.51.4,yāti śrutadharānvitaḥ
4.25.52.1,āsurī nāma paścād dvās
4.25.52.2,tayā yāti purañjanaḥ
4.25.52.3,grāmakaṁ nāma viṣayaṁ
4.25.52.4,durmadena samanvitaḥ
4.25.53.1,nirṛtir nāma paścād dvās
4.25.53.2,tayā yāti purañjanaḥ
4.25.53.3,vaiśasaṁ nāma viṣayaṁ
4.25.53.4,lubdhakena samanvitaḥ
4.25.54.1,andhāv amīṣāṁ paurāṇāṁ
4.25.54.2,nirvāk-peśaskṛtāv ubhau
4.25.54.3,akṣaṇvatām adhipatis
4.25.54.4,tābhyāṁ yāti karoti ca
4.25.55.1,sa yarhy antaḥpura-gato
4.25.55.2,viṣūcīna-samanvitaḥ
4.25.55.3,mohaṁ prasādaṁ harṣaṁ vā
4.25.55.4,yāti jāyātmajodbhavam
4.25.56.1,evaṁ karmasu saṁsaktaḥ
4.25.56.2,kāmātmā vañcito ’budhaḥ
4.25.56.3,mahiṣī yad yad īheta
4.25.56.4,tat tad evānvavartata
4.25.57-61.1,kvacit pibantyāṁ pibati
4.25.57-61.2,madirāṁ mada-vihvalaḥ
4.25.57-61.3,aśnantyāṁ kvacid aśnāti
4.25.57-61.4,jakṣatyāṁ saha jakṣiti
4.25.62.1,vipralabdho mahiṣyaivaṁ
4.25.62.2,sarva-prakṛti-vañcitaḥ
4.25.62.3,necchann anukaroty ajñaḥ
4.25.62.4,klaibyāt krīḍā-mṛgo yathā
4.26.1-3.1,nārada uvāca
4.26.4.1,cacāra mṛgayāṁ tatra
4.26.4.2,dṛpta ātteṣu-kārmukaḥ
4.26.4.3,vihāya jāyām atad-arhāṁ
4.26.4.4,mṛga-vyasana-lālasaḥ
4.26.5.1,āsurīṁ vṛttim āśritya
4.26.5.2,ghorātmā niranugrahaḥ
4.26.5.3,nyahanan niśitair bāṇair
4.26.5.4,vaneṣu vana-gocarān
4.26.6.1,tīrtheṣu pratidṛṣṭeṣu
4.26.6.2,rājā medhyān paśūn vane
4.26.6.3,yāvad-artham alaṁ lubdho
4.26.6.4,hanyād iti niyamyate
4.26.7.1,ya evaṁ karma niyataṁ
4.26.7.2,vidvān kurvīta mānavaḥ
4.26.7.3,karmaṇā tena rājendra
4.26.7.4,jñānena na sa lipyate
4.26.8.1,anyathā karma kurvāṇo
4.26.8.2,mānārūḍho nibadhyate
4.26.8.3,guṇa-pravāha-patito
4.26.8.4,naṣṭa-prajño vrajaty adhaḥ
4.26.9.1,tatra nirbhinna-gātrāṇāṁ
4.26.9.2,citra-vājaiḥ śilīmukhaiḥ
4.26.9.3,viplavo ’bhūd duḥkhitānāṁ
4.26.9.4,duḥsahaḥ karuṇātmanām
4.26.10.1,śaśān varāhān mahiṣān
4.26.10.2,gavayān ruru-śalyakān
4.26.10.3,medhyān anyāṁś ca vividhān
4.26.10.4,vinighnan śramam adhyagāt
4.26.11.1,tataḥ kṣut-tṛṭ-pariśrānto
4.26.11.2,nivṛtto gṛham eyivān
4.26.11.3,kṛta-snānocitāhāraḥ
4.26.11.4,saṁviveśa gata-klamaḥ
4.26.12.1,ātmānam arhayāṁ cakre
4.26.12.2,dhūpālepa-srag-ādibhiḥ
4.26.12.3,sādhv-alaṅkṛta-sarvāṅgo
4.26.12.4,mahiṣyām ādadhe manaḥ
4.26.13.1,tṛpto hṛṣṭaḥ sudṛptaś ca
4.26.13.2,kandarpākṛṣṭa-mānasaḥ
4.26.13.3,na vyacaṣṭa varārohāṁ
4.26.13.4,gṛhiṇīṁ gṛha-medhinīm
4.26.14.1,antaḥpura-striyo ’pṛcchad
4.26.14.2,vimanā iva vediṣat
4.26.14.3,api vaḥ kuśalaṁ rāmāḥ
4.26.14.4,seśvarīṇāṁ yathā purā
4.26.15.1,na tathaitarhi rocante
4.26.15.2,gṛheṣu gṛha-sampadaḥ
4.26.15.3,yadi na syād gṛhe mātā
4.26.15.4,patnī vā pati-devatā
4.26.15.5,vyaṅge ratha iva prājñaḥ
4.26.15.6,ko nāmāsīta dīnavat
4.26.16.1,kva vartate sā lalanā
4.26.16.2,majjantaṁ vyasanārṇave
4.26.16.3,yā mām uddharate prajñāṁ
4.26.16.4,dīpayantī pade pade
4.26.17.1,rāmā ūcuḥ
4.26.18.1,nārada uvāca
4.26.19.1,sāntvayan ślakṣṇayā vācā
4.26.19.2,hṛdayena vidūyatā
4.26.19.3,preyasyāḥ sneha-saṁrambha-
4.26.19.4,liṅgam ātmani nābhyagāt
4.26.20.1,anuninye ’tha śanakair
4.26.20.2,vīro ’nunaya-kovidaḥ
4.26.20.3,pasparśa pāda-yugalam
4.26.20.4,āha cotsaṅga-lālitām
4.26.21.1,purañjana uvāca
4.26.22.1,paramo ’nugraho daṇḍo
4.26.22.2,bhṛtyeṣu prabhuṇārpitaḥ
4.26.22.3,bālo na veda tat tanvi
4.26.22.4,bandhu-kṛtyam amarṣaṇaḥ
4.26.23.1,sā tvaṁ mukhaṁ sudati subhrv anurāga-bhāra-
4.26.23.2,vrīḍā-vilamba-vilasad-dhasitāvalokam
4.26.23.3,nīlālakālibhir upaskṛtam unnasaṁ naḥ
4.26.23.4,svānāṁ pradarśaya manasvini valgu-vākyam
4.26.24.1,tasmin dadhe damam ahaṁ tava vīra-patni
4.26.24.2,yo ’nyatra bhūsura-kulāt kṛta-kilbiṣas tam
4.26.24.3,paśye na vīta-bhayam unmuditaṁ tri-lokyām
4.26.24.4,anyatra vai mura-ripor itaratra dāsāt
4.26.25.1,vaktraṁ na te vitilakaṁ malinaṁ viharṣaṁ
4.26.25.2,saṁrambha-bhīmam avimṛṣṭam apeta-rāgam
4.26.25.3,paśye stanāv api śucopahatau sujātau
4.26.25.4,bimbādharaṁ vigata-kuṅkuma-paṅka-rāgam
4.26.26.1,tan me prasīda suhṛdaḥ kṛta-kilbiṣasya
4.26.26.2,svairaṁ gatasya mṛgayāṁ vyasanāturasya
4.26.26.3,kā devaraṁ vaśa-gataṁ kusumāstra-vega-
4.26.26.4,visrasta-pauṁsnam uśatī na bhajeta kṛtye
4.27.1.1,nārada uvāca
4.27.2.1,sa rājā mahiṣīṁ rājan
4.27.2.2,susnātāṁ rucirānanām
4.27.2.3,kṛta-svastyayanāṁ tṛptām
4.27.2.4,abhyanandad upāgatām
4.27.3.1,tayopagūḍhaḥ parirabdha-kandharo
4.27.3.2,raho ’numantrair apakṛṣṭa-cetanaḥ
4.27.3.3,na kāla-raṁho bubudhe duratyayaṁ
4.27.3.4,divā niśeti pramadā-parigrahaḥ
4.27.4.1,śayāna unnaddha-mado mahā-manā
4.27.4.2,mahārha-talpe mahiṣī-bhujopadhiḥ
4.27.4.3,tām eva vīro manute paraṁ yatas
4.27.4.4,tamo-’bhibhūto na nijaṁ paraṁ ca yat
4.27.5.1,tayaivaṁ ramamāṇasya
4.27.5.2,kāma-kaśmala-cetasaḥ
4.27.5.3,kṣaṇārdham iva rājendra
4.27.5.4,vyatikrāntaṁ navaṁ vayaḥ
4.27.6.1,tasyām ajanayat putrān
4.27.6.2,purañjanyāṁ purañjanaḥ
4.27.6.3,śatāny ekādaśa virāḍ
4.27.6.4,āyuṣo ’rdham athātyagāt
4.27.7.1,duhitṝr daśottara-śataṁ
4.27.7.2,pitṛ-mātṛ-yaśaskarīḥ
4.27.7.3,śīlaudārya-guṇopetāḥ
4.27.7.4,paurañjanyaḥ prajā-pate
4.27.8.1,sa pañcāla-patiḥ putrān
4.27.8.2,pitṛ-vaṁśa-vivardhanān
4.27.8.3,dāraiḥ saṁyojayām āsa
4.27.8.4,duhitṝḥ sadṛśair varaiḥ
4.27.9.1,putrāṇāṁ cābhavan putrā
4.27.9.2,ekaikasya śataṁ śatam
4.27.9.3,yair vai paurañjano vaṁśaḥ
4.27.9.4,pañcāleṣu samedhitaḥ
4.27.10.1,teṣu tad-riktha-hāreṣu
4.27.10.2,gṛha-kośānujīviṣu
4.27.10.3,nirūḍhena mamatvena
4.27.10.4,viṣayeṣv anvabadhyata
4.27.11.1,īje ca kratubhir ghorair
4.27.11.2,dīkṣitaḥ paśu-mārakaiḥ
4.27.11.3,devān pitṝn bhūta-patīn
4.27.11.4,nānā-kāmo yathā bhavān
4.27.12.1,yukteṣv evaṁ pramattasya
4.27.12.2,kuṭumbāsakta-cetasaḥ
4.27.12.3,āsasāda sa vai kālo
4.27.12.4,yo ’priyaḥ priya-yoṣitām
4.27.13.1,caṇḍavega iti khyāto
4.27.13.2,gandharvādhipatir nṛpa
4.27.13.3,gandharvās tasya balinaḥ
4.27.13.4,ṣaṣṭy-uttara-śata-trayam
4.27.14.1,gandharvyas tādṛśīr asya
4.27.14.2,maithunyaś ca sitāsitāḥ
4.27.14.3,parivṛttyā vilumpanti
4.27.14.4,sarva-kāma-vinirmitām
4.27.15.1,te caṇḍavegānucarāḥ
4.27.15.2,purañjana-puraṁ yadā
4.27.15.3,hartum ārebhire tatra
4.27.15.4,pratyaṣedhat prajāgaraḥ
4.27.16.1,sa saptabhiḥ śatair eko
4.27.16.2,viṁśatyā ca śataṁ samāḥ
4.27.16.3,purañjana-purādhyakṣo
4.27.16.4,gandharvair yuyudhe balī
4.27.17.1,kṣīyamāṇe sva-sambandhe
4.27.17.2,ekasmin bahubhir yudhā
4.27.17.3,cintāṁ parāṁ jagāmārtaḥ
4.27.17.4,sa-rāṣṭra-pura-bāndhavaḥ
4.27.18.1,sa eva puryāṁ madhu-bhuk
4.27.18.2,pañcāleṣu sva-pārṣadaiḥ
4.27.18.3,upanītaṁ baliṁ gṛhṇan
4.27.18.4,strī-jito nāvidad bhayam
4.27.19.1,kālasya duhitā kācit
4.27.19.2,tri-lokīṁ varam icchatī
4.27.19.3,paryaṭantī na barhiṣman
4.27.19.4,pratyanandata kaścana
4.27.20.1,daurbhāgyenātmano loke
4.27.20.2,viśrutā durbhageti sā
4.27.20.3,yā tuṣṭā rājarṣaye tu
4.27.20.4,vṛtādāt pūrave varam
4.27.21.1,kadācid aṭamānā sā
4.27.21.2,brahma-lokān mahīṁ gatam
4.27.21.3,vavre bṛhad-vrataṁ māṁ tu
4.27.21.4,jānatī kāma-mohitā
4.27.22.1,mayi saṁrabhya vipula-
4.27.22.2,madāc chāpaṁ suduḥsaham
4.27.22.3,sthātum arhasi naikatra
4.27.22.4,mad-yācñā-vimukho mune
4.27.23.1,tato vihata-saṅkalpā
4.27.23.2,kanyakā yavaneśvaram
4.27.23.3,mayopadiṣṭam āsādya
4.27.23.4,vavre nāmnā bhayaṁ patim
4.27.24.1,ṛṣabhaṁ yavanānāṁ tvāṁ
4.27.24.2,vṛṇe vīrepsitaṁ patim
4.27.24.3,saṅkalpas tvayi bhūtānāṁ
4.27.24.4,kṛtaḥ kila na riṣyati
4.27.25.1,dvāv imāv anuśocanti
4.27.25.2,bālāv asad-avagrahau
4.27.25.3,yal loka-śāstropanataṁ
4.27.25.4,na rāti na tad icchati
4.27.26.1,atho bhajasva māṁ bhadra
4.27.26.2,bhajantīṁ me dayāṁ kuru
4.27.26.3,etāvān pauruṣo dharmo
4.27.26.4,yad ārtān anukampate
4.27.27.1,kāla-kanyodita-vaco
4.27.27.2,niśamya yavaneśvaraḥ
4.27.27.3,cikīrṣur deva-guhyaṁ sa
4.27.27.4,sasmitaṁ tām abhāṣata
4.27.28.1,mayā nirūpitas tubhyaṁ
4.27.28.2,patir ātma-samādhinā
4.27.28.3,nābhinandati loko ’yaṁ
4.27.28.4,tvām abhadrām asammatām
4.27.29.1,tvam avyakta-gatir bhuṅkṣva
4.27.29.2,lokaṁ karma-vinirmitam
4.27.29.3,yā hi me pṛtanā-yuktā
4.27.29.4,prajā-nāśaṁ praṇeṣyasi
4.27.30.1,prajvāro ’yaṁ mama bhrātā
4.27.30.2,tvaṁ ca me bhaginī bhava
4.27.30.3,carāmy ubhābhyāṁ loke ’sminn
4.27.30.4,avyakto bhīma-sainikaḥ
4.28.1.1,nārada uvāca
4.28.2.1,ta ekadā tu rabhasā
4.28.2.2,purañjana-purīṁ nṛpa
4.28.2.3,rurudhur bhauma-bhogāḍhyāṁ
4.28.2.4,jarat-pannaga-pālitām
4.28.3.1,kāla-kanyāpi bubhuje
4.28.3.2,purañjana-puraṁ balāt
4.28.3.3,yayābhibhūtaḥ puruṣaḥ
4.28.3.4,sadyo niḥsāratām iyāt
4.28.4.1,tayopabhujyamānāṁ vai
4.28.4.2,yavanāḥ sarvato-diśam
4.28.4.3,dvārbhiḥ praviśya subhṛśaṁ
4.28.4.4,prārdayan sakalāṁ purīm
4.28.5.1,tasyāṁ prapīḍyamānāyām
4.28.5.2,abhimānī purañjanaḥ
4.28.5.3,avāporu-vidhāṁs tāpān
4.28.5.4,kuṭumbī mamatākulaḥ
4.28.6.1,kanyopagūḍho naṣṭa-śrīḥ
4.28.6.2,kṛpaṇo viṣayātmakaḥ
4.28.6.3,naṣṭa-prajño hṛtaiśvaryo
4.28.6.4,gandharva-yavanair balāt
4.28.7.1,viśīrṇāṁ sva-purīṁ vīkṣya
4.28.7.2,pratikūlān anādṛtān
4.28.7.3,putrān pautrānugāmātyāñ
4.28.7.4,jāyāṁ ca gata-sauhṛdām
4.28.8.1,ātmānaṁ kanyayā grastaṁ
4.28.8.2,pañcālān ari-dūṣitān
4.28.8.3,duranta-cintām āpanno
4.28.8.4,na lebhe tat-pratikriyām
4.28.9.1,kāmān abhilaṣan dīno
4.28.9.2,yāta-yāmāṁś ca kanyayā
4.28.9.3,vigatātma-gati-snehaḥ
4.28.9.4,putra-dārāṁś ca lālayan
4.28.10.1,gandharva-yavanākrāntāṁ
4.28.10.2,kāla-kanyopamarditām
4.28.10.3,hātuṁ pracakrame rājā
4.28.10.4,tāṁ purīm anikāmataḥ
4.28.11.1,bhaya-nāmno ’grajo bhrātā
4.28.11.2,prajvāraḥ pratyupasthitaḥ
4.28.11.3,dadāha tāṁ purīṁ kṛtsnāṁ
4.28.11.4,bhrātuḥ priya-cikīrṣayā
4.28.12.1,tasyāṁ sandahyamānāyāṁ
4.28.12.2,sapauraḥ saparicchadaḥ
4.28.12.3,kauṭumbikaḥ kuṭumbinyā
4.28.12.4,upātapyata sānvayaḥ
4.28.13.1,yavanoparuddhāyatano
4.28.13.2,grastāyāṁ kāla-kanyayā
4.28.13.3,puryāṁ prajvāra-saṁsṛṣṭaḥ
4.28.13.4,pura-pālo ’nvatapyata
4.28.14.1,na śeke so ’vituṁ tatra
4.28.14.2,puru-kṛcchroru-vepathuḥ
4.28.14.3,gantum aicchat tato vṛkṣa-
4.28.14.4,koṭarād iva sānalāt
4.28.15.1,śithilāvayavo yarhi
4.28.15.2,gandharvair hṛta-pauruṣaḥ
4.28.15.3,yavanair aribhī rājann
4.28.15.4,uparuddho ruroda ha
4.28.16.1,duhitṝḥ putra-pautrāṁś ca
4.28.16.2,jāmi-jāmātṛ-pārṣadān
4.28.16.3,svatvāvaśiṣṭaṁ yat kiñcid
4.28.16.4,gṛha-kośa-paricchadam
4.28.17.1,ahaṁ mameti svīkṛtya
4.28.17.2,gṛheṣu kumatir gṛhī
4.28.17.3,dadhyau pramadayā dīno
4.28.17.4,viprayoga upasthite
4.28.18.1,lokāntaraṁ gatavati
4.28.18.2,mayy anāthā kuṭumbinī
4.28.18.3,vartiṣyate kathaṁ tv eṣā
4.28.18.4,bālakān anuśocatī
4.28.19.1,na mayy anāśite bhuṅkte
4.28.19.2,nāsnāte snāti mat-parā
4.28.19.3,mayi ruṣṭe susantrastā
4.28.19.4,bhartsite yata-vāg bhayāt
4.28.20.1,prabodhayati māvijñaṁ
4.28.20.2,vyuṣite śoka-karśitā
4.28.20.3,vartmaitad gṛha-medhīyaṁ
4.28.20.4,vīra-sūr api neṣyati
4.28.21.1,kathaṁ nu dārakā dīnā
4.28.21.2,dārakīr vāparāyaṇāḥ
4.28.21.3,vartiṣyante mayi gate
4.28.21.4,bhinna-nāva ivodadhau
4.28.22.1,evaṁ kṛpaṇayā buddhyā
4.28.22.2,śocantam atad-arhaṇam
4.28.22.3,grahītuṁ kṛta-dhīr enaṁ
4.28.22.4,bhaya-nāmābhyapadyata
4.28.23.1,paśuvad yavanair eṣa
4.28.23.2,nīyamānaḥ svakaṁ kṣayam
4.28.23.3,anvadravann anupathāḥ
4.28.23.4,śocanto bhṛśam āturāḥ
4.28.24.1,purīṁ vihāyopagata
4.28.24.2,uparuddho bhujaṅgamaḥ
4.28.24.3,yadā tam evānu purī
4.28.24.4,viśīrṇā prakṛtiṁ gatā
4.28.25.1,vikṛṣyamāṇaḥ prasabhaṁ
4.28.25.2,yavanena balīyasā
4.28.25.3,nāvindat tamasāviṣṭaḥ
4.28.25.4,sakhāyaṁ suhṛdaṁ puraḥ
4.28.26.1,taṁ yajña-paśavo ’nena
4.28.26.2,saṁjñaptā ye ’dayālunā
4.28.26.3,kuṭhāraiś cicchiduḥ kruddhāḥ
4.28.26.4,smaranto ’mīvam asya tat
4.28.27.1,ananta-pāre tamasi
4.28.27.2,magno naṣṭa-smṛtiḥ samāḥ
4.28.27.3,śāśvatīr anubhūyārtiṁ
4.28.27.4,pramadā-saṅga-dūṣitaḥ
4.28.28.1,tām eva manasā gṛhṇan
4.28.28.2,babhūva pramadottamā
4.28.28.3,anantaraṁ vidarbhasya
4.28.28.4,rāja-siṁhasya veśmani
4.28.29.1,upayeme vīrya-paṇāṁ
4.28.29.2,vaidarbhīṁ malayadhvajaḥ
4.28.29.3,yudhi nirjitya rājanyān
4.28.29.4,pāṇḍyaḥ para-purañjayaḥ
4.28.30.1,tasyāṁ sa janayāṁ cakra
4.28.30.2,ātmajām asitekṣaṇām
4.28.30.3,yavīyasaḥ sapta sutān
4.28.30.4,sapta draviḍa-bhūbhṛtaḥ
4.28.31.1,ekaikasyābhavat teṣāṁ
4.28.31.2,rājann arbudam arbudam
4.28.31.3,bhokṣyate yad-vaṁśa-dharair
4.28.31.4,mahī manvantaraṁ param
4.28.32.1,agastyaḥ prāg duhitaram
4.28.32.2,upayeme dhṛta-vratām
4.28.32.3,yasyāṁ dṛḍhacyuto jāta
4.28.32.4,idhmavāhātmajo muniḥ
4.28.33.1,vibhajya tanayebhyaḥ kṣmāṁ
4.28.33.2,rājarṣir malayadhvajaḥ
4.28.33.3,ārirādhayiṣuḥ kṛṣṇaṁ
4.28.33.4,sa jagāma kulācalam
4.28.34.1,hitvā gṛhān sutān bhogān
4.28.34.2,vaidarbhī madirekṣaṇā
4.28.34.3,anvadhāvata pāṇḍyeśaṁ
4.28.34.4,jyotsneva rajanī-karam
4.28.35-36.1,tatra candravasā nāma
4.28.35-36.2,tāmraparṇī vaṭodakā
4.28.35-36.3,tat-puṇya-salilair nityam
4.28.35-36.4,ubhayatrātmano mṛjan
4.28.37.1,śītoṣṇa-vāta-varṣāṇi
4.28.37.2,kṣut-pipāse priyāpriye
4.28.37.3,sukha-duḥkhe iti dvandvāny
4.28.37.4,ajayat sama-darśanaḥ
4.28.38.1,tapasā vidyayā pakva-
4.28.38.2,kaṣāyo niyamair yamaiḥ
4.28.38.3,yuyuje brahmaṇy ātmānaṁ
4.28.38.4,vijitākṣānilāśayaḥ
4.28.39.1,āste sthāṇur ivaikatra
4.28.39.2,divyaṁ varṣa-śataṁ sthiraḥ
4.28.39.3,vāsudeve bhagavati
4.28.39.4,nānyad vedodvahan ratim
4.28.40.1,sa vyāpakatayātmānaṁ
4.28.40.2,vyatiriktatayātmani
4.28.40.3,vidvān svapna ivāmarśa-
4.28.40.4,sākṣiṇaṁ virarāma ha
4.28.41.1,sākṣād bhagavatoktena
4.28.41.2,guruṇā hariṇā nṛpa
4.28.41.3,viśuddha-jñāna-dīpena
4.28.41.4,sphuratā viśvato-mukham
4.28.42.1,pare brahmaṇi cātmānaṁ
4.28.42.2,paraṁ brahma tathātmani
4.28.42.3,vīkṣamāṇo vihāyekṣām
4.28.42.4,asmād upararāma ha
4.28.43.1,patiṁ parama-dharma-jñaṁ
4.28.43.2,vaidarbhī malayadhvajam
4.28.43.3,premṇā paryacarad dhitvā
4.28.43.4,bhogān sā pati-devatā
4.28.44.1,cīra-vāsā vrata-kṣāmā
4.28.44.2,veṇī-bhūta-śiroruhā
4.28.44.3,babhāv upa patiṁ śāntā
4.28.44.4,śikhā śāntam ivānalam
4.28.45.1,ajānatī priyatamaṁ
4.28.45.2,yadoparatam aṅganā
4.28.45.3,susthirāsanam āsādya
4.28.45.4,yathā-pūrvam upācarat
4.28.46.1,yadā nopalabhetāṅghrāv
4.28.46.2,ūṣmāṇaṁ patyur arcatī
4.28.46.3,āsīt saṁvigna-hṛdayā
4.28.46.4,yūtha-bhraṣṭā mṛgī yathā
4.28.47.1,ātmānaṁ śocatī dīnam
4.28.47.2,abandhuṁ viklavāśrubhiḥ
4.28.47.3,stanāv āsicya vipine
4.28.47.4,susvaraṁ praruroda sā
4.28.48.1,uttiṣṭhottiṣṭha rājarṣe
4.28.48.2,imām udadhi-mekhalām
4.28.48.3,dasyubhyaḥ kṣatra-bandhubhyo
4.28.48.4,bibhyatīṁ pātum arhasi
4.28.49.1,evaṁ vilapantī bālā
4.28.49.2,vipine ’nugatā patim
4.28.49.3,patitā pādayor bhartū
4.28.49.4,rudaty aśrūṇy avartayat
4.28.50.1,citiṁ dārumayīṁ citvā
4.28.50.2,tasyāṁ patyuḥ kalevaram
4.28.50.3,ādīpya cānumaraṇe
4.28.50.4,vilapantī mano dadhe
4.28.51.1,tatra pūrvataraḥ kaścit
4.28.51.2,sakhā brāhmaṇa ātmavān
4.28.51.3,sāntvayan valgunā sāmnā
4.28.51.4,tām āha rudatīṁ prabho
4.28.52.1,brāhmaṇa uvāca
4.28.53.1,api smarasi cātmānam
4.28.53.2,avijñāta-sakhaṁ sakhe
4.28.53.3,hitvā māṁ padam anvicchan
4.28.53.4,bhauma-bhoga-rato gataḥ
4.28.54.1,haṁsāv ahaṁ ca tvaṁ cārya
4.28.54.2,sakhāyau mānasāyanau
4.28.54.3,abhūtām antarā vaukaḥ
4.28.54.4,sahasra-parivatsarān
4.28.55.1,sa tvaṁ vihāya māṁ bandho
4.28.55.2,gato grāmya-matir mahīm
4.28.55.3,vicaran padam adrākṣīḥ
4.28.55.4,kayācin nirmitaṁ striyā
4.28.56.1,pañcārāmaṁ nava-dvāram
4.28.56.2,eka-pālaṁ tri-koṣṭhakam
4.28.56.3,ṣaṭ-kulaṁ pañca-vipaṇaṁ
4.28.56.4,pañca-prakṛti strī-dhavam
4.28.57.1,pañcendriyārthā ārāmā
4.28.57.2,dvāraḥ prāṇā nava prabho
4.28.57.3,tejo-’b-annāni koṣṭhāni
4.28.57.4,kulam indriya-saṅgrahaḥ
4.28.58.1,vipaṇas tu kriyā-śaktir
4.28.58.2,bhūta-prakṛtir avyayā
4.28.58.3,śakty-adhīśaḥ pumāṁs tv atra
4.28.58.4,praviṣṭo nāvabudhyate
4.28.59.1,tasmiṁs tvaṁ rāmayā spṛṣṭo
4.28.59.2,ramamāṇo ’śruta-smṛtiḥ
4.28.59.3,tat-saṅgād īdṛśīṁ prāpto
4.28.59.4,daśāṁ pāpīyasīṁ prabho
4.28.60.1,na tvaṁ vidarbha-duhitā
4.28.60.2,nāyaṁ vīraḥ suhṛt tava
4.28.60.3,na patis tvaṁ purañjanyā
4.28.60.4,ruddho nava-mukhe yayā
4.28.61.1,māyā hy eṣā mayā sṛṣṭā
4.28.61.2,yat pumāṁsaṁ striyaṁ satīm
4.28.61.3,manyase nobhayaṁ yad vai
4.28.61.4,haṁsau paśyāvayor gatim
4.28.62.1,ahaṁ bhavān na cānyas tvaṁ
4.28.62.2,tvam evāhaṁ vicakṣva bhoḥ
4.28.62.3,na nau paśyanti kavayaś
4.28.62.4,chidraṁ jātu manāg api
4.28.63.1,yathā puruṣa ātmānam
4.28.63.2,ekam ādarśa-cakṣuṣoḥ
4.28.63.3,dvidhābhūtam avekṣeta
4.28.63.4,tathaivāntaram āvayoḥ
4.28.64.1,evaṁ sa mānaso haṁso
4.28.64.2,haṁsena pratibodhitaḥ
4.28.64.3,sva-sthas tad-vyabhicāreṇa
4.28.64.4,naṣṭām āpa punaḥ smṛtim
4.28.65.1,barhiṣmann etad adhyātmaṁ
4.28.65.2,pārokṣyeṇa pradarśitam
4.28.65.3,yat parokṣa-priyo devo
4.28.65.4,bhagavān viśva-bhāvanaḥ
4.29.1.1,prācīnabarhir uvāca
4.29.2.1,nārada uvāca
4.29.3.1,yo ’vijñātāhṛtas tasya
4.29.3.2,puruṣasya sakheśvaraḥ
4.29.3.3,yan na vijñāyate pumbhir
4.29.3.4,nāmabhir vā kriyā-guṇaiḥ
4.29.4.1,yadā jighṛkṣan puruṣaḥ
4.29.4.2,kārtsnyena prakṛter guṇān
4.29.4.3,nava-dvāraṁ dvi-hastāṅghri
4.29.4.4,tatrāmanuta sādhv iti
4.29.5.1,buddhiṁ tu pramadāṁ vidyān
4.29.5.2,mamāham iti yat-kṛtam
4.29.5.3,yām adhiṣṭhāya dehe ’smin
4.29.5.4,pumān bhuṅkte ’kṣabhir guṇān
4.29.6.1,sakhāya indriya-gaṇā
4.29.6.2,jñānaṁ karma ca yat-kṛtam
4.29.6.3,sakhyas tad-vṛttayaḥ prāṇaḥ
4.29.6.4,pañca-vṛttir yathoragaḥ
4.29.7.1,bṛhad-balaṁ mano vidyād
4.29.7.2,ubhayendriya-nāyakam
4.29.7.3,pañcālāḥ pañca viṣayā
4.29.7.4,yan-madhye nava-khaṁ puram
4.29.8.1,akṣiṇī nāsike karṇau
4.29.8.2,mukhaṁ śiśna-gudāv iti
4.29.8.3,dve dve dvārau bahir yāti
4.29.8.4,yas tad-indriya-saṁyutaḥ
4.29.9.1,akṣiṇī nāsike āsyam
4.29.9.2,iti pañca puraḥ kṛtāḥ
4.29.9.3,dakṣiṇā dakṣiṇaḥ karṇa
4.29.9.4,uttarā cottaraḥ smṛtaḥ
4.29.9.5,paścime ity adho dvārau
4.29.9.6,gudaṁ śiśnam ihocyate
4.29.10.1,khadyotāvirmukhī cātra
4.29.10.2,netre ekatra nirmite
4.29.10.3,rūpaṁ vibhrājitaṁ tābhyāṁ
4.29.10.4,vicaṣṭe cakṣuṣeśvaraḥ
4.29.11.1,nalinī nālinī nāse
4.29.11.2,gandhaḥ saurabha ucyate
4.29.11.3,ghrāṇo ’vadhūto mukhyāsyaṁ
4.29.11.4,vipaṇo vāg rasavid rasaḥ
4.29.12.1,āpaṇo vyavahāro ’tra
4.29.12.2,citram andho bahūdanam
4.29.12.3,pitṛhūr dakṣiṇaḥ karṇa
4.29.12.4,uttaro devahūḥ smṛtaḥ
4.29.13.1,pravṛttaṁ ca nivṛttaṁ ca
4.29.13.2,śāstraṁ pañcāla-saṁjñitam
4.29.13.3,pitṛ-yānaṁ deva-yānaṁ
4.29.13.4,śrotrāc chruta-dharād vrajet
4.29.14.1,āsurī meḍhram arvāg-dvār
4.29.14.2,vyavāyo grāmiṇāṁ ratiḥ
4.29.14.3,upastho durmadaḥ prokto
4.29.14.4,nirṛtir guda ucyate
4.29.15.1,vaiśasaṁ narakaṁ pāyur
4.29.15.2,lubdhako ’ndhau tu me śṛṇu
4.29.15.3,hasta-pādau pumāṁs tābhyāṁ
4.29.15.4,yukto yāti karoti ca
4.29.16.1,antaḥ-puraṁ ca hṛdayaṁ
4.29.16.2,viṣūcir mana ucyate
4.29.16.3,tatra mohaṁ prasādaṁ vā
4.29.16.4,harṣaṁ prāpnoti tad-guṇaiḥ
4.29.17.1,yathā yathā vikriyate
4.29.17.2,guṇākto vikaroti vā
4.29.17.3,tathā tathopadraṣṭātmā
4.29.17.4,tad-vṛttīr anukāryate
4.29.18-20.1,deho rathas tv indriyāśvaḥ
4.29.18-20.2,saṁvatsara-rayo ’gatiḥ
4.29.18-20.3,dvi-karma-cakras tri-guṇa-
4.29.18-20.4,dhvajaḥ pañcāsu-bandhuraḥ
4.29.21.1,saṁvatsaraś caṇḍavegaḥ
4.29.21.2,kālo yenopalakṣitaḥ
4.29.21.3,tasyāhānīha gandharvā
4.29.21.4,gandharvyo rātrayaḥ smṛtāḥ
4.29.21.5,haranty āyuḥ parikrāntyā
4.29.21.6,ṣaṣṭy-uttara-śata-trayam
4.29.22.1,kāla-kanyā jarā sākṣāl
4.29.22.2,lokas tāṁ nābhinandati
4.29.22.3,svasāraṁ jagṛhe mṛtyuḥ
4.29.22.4,kṣayāya yavaneśvaraḥ
4.29.23-25.1,ādhayo vyādhayas tasya
4.29.23-25.2,sainikā yavanāś carāḥ
4.29.23-25.3,bhūtopasargāśu-rayaḥ
4.29.23-25.4,prajvāro dvi-vidho jvaraḥ
4.29.26-27.1,yadātmānam avijñāya
4.29.26-27.2,bhagavantaṁ paraṁ gurum
4.29.26-27.3,puruṣas tu viṣajjeta
4.29.26-27.4,guṇeṣu prakṛteḥ sva-dṛk
4.29.28.1,śuklāt prakāśa-bhūyiṣṭhāḻ
4.29.28.2,lokān āpnoti karhicit
4.29.28.3,duḥkhodarkān kriyāyāsāṁs
4.29.28.4,tamaḥ-śokotkaṭān kvacit
4.29.29.1,kvacit pumān kvacic ca strī
4.29.29.2,kvacin nobhayam andha-dhīḥ
4.29.29.3,devo manuṣyas tiryag vā
4.29.29.4,yathā-karma-guṇaṁ bhavaḥ
4.29.30-31.1,kṣut-parīto yathā dīnaḥ
4.29.30-31.2,sārameyo gṛhaṁ gṛham
4.29.30-31.3,caran vindati yad-diṣṭaṁ
4.29.30-31.4,daṇḍam odanam eva vā
4.29.32.1,duḥkheṣv ekatareṇāpi
4.29.32.2,daiva-bhūtātma-hetuṣu
4.29.32.3,jīvasya na vyavacchedaḥ
4.29.32.4,syāc cet tat-tat-pratikriyā
4.29.33.1,yathā hi puruṣo bhāraṁ
4.29.33.2,śirasā gurum udvahan
4.29.33.3,taṁ skandhena sa ādhatte
4.29.33.4,tathā sarvāḥ pratikriyāḥ
4.29.34.1,naikāntataḥ pratīkāraḥ
4.29.34.2,karmaṇāṁ karma kevalam
4.29.34.3,dvayaṁ hy avidyopasṛtaṁ
4.29.34.4,svapne svapna ivānagha
4.29.35.1,arthe hy avidyamāne ’pi
4.29.35.2,saṁsṛtir na nivartate
4.29.35.3,manasā liṅga-rūpeṇa
4.29.35.4,svapne vicarato yathā
4.29.36-37.1,athātmano ’rtha-bhūtasya
4.29.36-37.2,yato ’nartha-paramparā
4.29.36-37.3,saṁsṛtis tad-vyavacchedo
4.29.36-37.4,bhaktyā paramayā gurau
4.29.38.1,so ’cirād eva rājarṣe
4.29.38.2,syād acyuta-kathāśrayaḥ
4.29.38.3,śṛṇvataḥ śraddadhānasya
4.29.38.4,nityadā syād adhīyataḥ
4.29.39-40.1,yatra bhāgavatā rājan
4.29.39-40.2,sādhavo viśadāśayāḥ
4.29.39-40.3,bhagavad-guṇānukathana-
4.29.39-40.4,śravaṇa-vyagra-cetasaḥ
4.29.41.1,etair upadruto nityaṁ
4.29.41.2,jīva-lokaḥ svabhāvajaiḥ
4.29.41.3,na karoti harer nūnaṁ
4.29.41.4,kathāmṛta-nidhau ratim
4.29.42-44.1,prajāpati-patiḥ sākṣād
4.29.42-44.2,bhagavān giriśo manuḥ
4.29.42-44.3,dakṣādayaḥ prajādhyakṣā
4.29.42-44.4,naiṣṭhikāḥ sanakādayaḥ
4.29.45.1,śabda-brahmaṇi duṣpāre
4.29.45.2,caranta uru-vistare
4.29.45.3,mantra-liṅgair vyavacchinnaṁ
4.29.45.4,bhajanto na viduḥ param
4.29.46.1,yadā yasyānugṛhṇāti
4.29.46.2,bhagavān ātma-bhāvitaḥ
4.29.46.3,sa jahāti matiṁ loke
4.29.46.4,vede ca pariniṣṭhitām
4.29.47.1,tasmāt karmasu barhiṣmann
4.29.47.2,ajñānād artha-kāśiṣu
4.29.47.3,mārtha-dṛṣṭiṁ kṛthāḥ śrotra-
4.29.47.4,sparśiṣv aspṛṣṭa-vastuṣu
4.29.48.1,svaṁ lokaṁ na vidus te vai
4.29.48.2,yatra devo janārdanaḥ
4.29.48.3,āhur dhūmra-dhiyo vedaṁ
4.29.48.4,sakarmakam atad-vidaḥ
4.29.49.1,āstīrya darbhaiḥ prāg-agraiḥ
4.29.49.2,kārtsnyena kṣiti-maṇḍalam
4.29.49.3,stabdho bṛhad-vadhān mānī
4.29.49.4,karma nāvaiṣi yat param
4.29.49.5,tat karma hari-toṣaṁ yat
4.29.49.6,sā vidyā tan-matir yayā
4.29.50.1,harir deha-bhṛtām ātmā
4.29.50.2,svayaṁ prakṛtir īśvaraḥ
4.29.50.3,tat-pāda-mūlaṁ śaraṇaṁ
4.29.50.4,yataḥ kṣemo nṛṇām iha
4.29.51.1,sa vai priyatamaś cātmā
4.29.51.2,yato na bhayam aṇv api
4.29.51.3,iti veda sa vai vidvān
4.29.51.4,yo vidvān sa gurur hariḥ
4.29.52.1,nārada uvāca
4.29.53.1,kṣudraṁ caraṁ sumanasāṁ śaraṇe mithitvā
4.29.53.2,raktaṁ ṣaḍaṅghri-gaṇa-sāmasu lubdha-karṇam
4.29.53.3,agre vṛkān asu-tṛpo ’vigaṇayya yāntaṁ
4.29.53.4,pṛṣṭhe mṛgaṁ mṛgaya lubdhaka-bāṇa-bhinnam
4.29.54.1,sumanaḥ-sama-dharmaṇāṁ strīṇāṁ śaraṇa āśrame puṣpa-madhu-gandhavat kṣudratamaṁ kāmya-karma-vipākajaṁ kāma-sukha-lavaṁ jaihvyaupasthyādi vicinvantaṁ mithunī-bhūya tad-abhiniveśita-manasaṁ ṣaḍaṅghri-gaṇa-sāma-gītavad atimanohara-vanitādi-janālāpeṣv atitarām atipralobhita-karṇam agre vṛka-yūthavad ātmana āyur harato ’ho-rātrān tān kāla-lava-viśeṣān avigaṇayya gṛheṣu viharantaṁ pṛṣṭhata eva parokṣam anupravṛtto lubdhakaḥ kṛtānto ’ntaḥ śareṇa yam iha parāvidhyati tam imam ātmānam aho rājan bhinna-hṛdayaṁ draṣṭum arhasīti.
4.29.55.1,sa tvaṁ vicakṣya mṛga-ceṣṭitam ātmano ’ntaś
4.29.55.2,cittaṁ niyaccha hṛdi karṇa-dhunīṁ ca citte
4.29.55.3,jahy aṅganāśramam asattama-yūtha-gāthaṁ
4.29.55.4,prīṇīhi haṁsa-śaraṇaṁ virama krameṇa
4.29.56.1,rājovāca
4.29.57.1,saṁśayo ’tra tu me vipra
4.29.57.2,sañchinnas tat-kṛto mahān
4.29.57.3,ṛṣayo ’pi hi muhyanti
4.29.57.4,yatra nendriya-vṛttayaḥ
4.29.58.1,karmāṇy ārabhate yena
4.29.58.2,pumān iha vihāya tam
4.29.58.3,amutrānyena dehena
4.29.58.4,juṣṭāni sa yad aśnute
4.29.59.1,iti veda-vidāṁ vādaḥ
4.29.59.2,śrūyate tatra tatra ha
4.29.59.3,karma yat kriyate proktaṁ
4.29.59.4,parokṣaṁ na prakāśate
4.29.60.1,nārada uvāca
4.29.61.1,śayānam imam utsṛjya
4.29.61.2,śvasantaṁ puruṣo yathā
4.29.61.3,karmātmany āhitaṁ bhuṅkte
4.29.61.4,tādṛśenetareṇa vā
4.29.62.1,mamaite manasā yad yad
4.29.62.2,asāv aham iti bruvan
4.29.62.3,gṛhṇīyāt tat pumān rāddhaṁ
4.29.62.4,karma yena punar bhavaḥ
4.29.63.1,yathānumīyate cittam
4.29.63.2,ubhayair indriyehitaiḥ
4.29.63.3,evaṁ prāg-dehajaṁ karma
4.29.63.4,lakṣyate citta-vṛttibhiḥ
4.29.64.1,nānubhūtaṁ kva cānena
4.29.64.2,dehenādṛṣṭam aśrutam
4.29.64.3,kadācid upalabhyeta
4.29.64.4,yad rūpaṁ yādṛg ātmani
4.29.65.1,tenāsya tādṛśaṁ rājaḻ
4.29.65.2,liṅgino deha-sambhavam
4.29.65.3,śraddhatsvānanubhūto ’rtho
4.29.65.4,na manaḥ spraṣṭum arhati
4.29.66.1,mana eva manuṣyasya
4.29.66.2,pūrva-rūpāṇi śaṁsati
4.29.66.3,bhaviṣyataś ca bhadraṁ te
4.29.66.4,tathaiva na bhaviṣyataḥ
4.29.67.1,adṛṣṭam aśrutaṁ cātra
4.29.67.2,kvacin manasi dṛśyate
4.29.67.3,yathā tathānumantavyaṁ
4.29.67.4,deśa-kāla-kriyāśrayam
4.29.68.1,sarve kramānurodhena
4.29.68.2,manasīndriya-gocarāḥ
4.29.68.3,āyānti bahuśo yānti
4.29.68.4,sarve samanaso janāḥ
4.29.69.1,sattvaika-niṣṭhe manasi
4.29.69.2,bhagavat-pārśva-vartini
4.29.69.3,tamaś candramasīvedam
4.29.69.4,uparajyāvabhāsate
4.29.70.1,nāhaṁ mameti bhāvo ’yaṁ
4.29.70.2,puruṣe vyavadhīyate
4.29.70.3,yāvad buddhi-mano-’kṣārtha-
4.29.70.4,guṇa-vyūho hy anādimān
4.29.71.1,supti-mūrcchopatāpeṣu
4.29.71.2,prāṇāyana-vighātataḥ
4.29.71.3,nehate ’ham iti jñānaṁ
4.29.71.4,mṛtyu-prajvārayor api
4.29.72.1,garbhe bālye ’py apauṣkalyād
4.29.72.2,ekādaśa-vidhaṁ tadā
4.29.72.3,liṅgaṁ na dṛśyate yūnaḥ
4.29.72.4,kuhvāṁ candramaso yathā
4.29.73.1,arthe hy avidyamāne ’pi
4.29.73.2,saṁsṛtir na nivartate
4.29.73.3,dhyāyato viṣayān asya
4.29.73.4,svapne ’narthāgamo yathā
4.29.74.1,evaṁ pañca-vidhaṁ liṅgaṁ
4.29.74.2,tri-vṛt ṣoḍaśa vistṛtam
4.29.74.3,eṣa cetanayā yukto
4.29.74.4,jīva ity abhidhīyate
4.29.75.1,anena puruṣo dehān
4.29.75.2,upādatte vimuñcati
4.29.75.3,harṣaṁ śokaṁ bhayaṁ duḥkhaṁ
4.29.75.4,sukhaṁ cānena vindati
4.29.76-77.1,yathā tṛṇa-jalūkeyaṁ
4.29.76-77.2,nāpayāty apayāti ca
4.29.76-77.3,na tyajen mriyamāṇo ’pi
4.29.76-77.4,prāg-dehābhimatiṁ janaḥ
4.29.78.1,yadākṣaiś caritān dhyāyan
4.29.78.2,karmāṇy ācinute ’sakṛt
4.29.78.3,sati karmaṇy avidyāyāṁ
4.29.78.4,bandhaḥ karmaṇy anātmanaḥ
4.29.79.1,atas tad apavādārthaṁ
4.29.79.2,bhaja sarvātmanā harim
4.29.79.3,paśyaṁs tad-ātmakaṁ viśvaṁ
4.29.79.4,sthity-utpatty-apyayā yataḥ
4.29.80.1,maitreya uvāca
4.29.81.1,prācīnabarhī rājarṣiḥ
4.29.81.2,prajā-sargābhirakṣaṇe
4.29.81.3,ādiśya putrān agamat
4.29.81.4,tapase kapilāśramam
4.29.82.1,tatraikāgra-manā dhīro
4.29.82.2,govinda-caraṇāmbujam
4.29.82.3,vimukta-saṅgo ’nubhajan
4.29.82.4,bhaktyā tat-sāmyatām agāt
4.29.83.1,etad adhyātma-pārokṣyaṁ
4.29.83.2,gītaṁ devarṣiṇānagha
4.29.83.3,yaḥ śrāvayed yaḥ śṛṇuyāt
4.29.83.4,sa liṅgena vimucyate
4.29.84.1,etan mukunda-yaśasā bhuvanaṁ punānaṁ
4.29.84.2,devarṣi-varya-mukha-niḥsṛtam ātma-śaucam
4.29.84.3,yaḥ kīrtyamānam adhigacchati pārameṣṭhyaṁ
4.29.84.4,nāsmin bhave bhramati mukta-samasta-bandhaḥ
4.29.85.1,adhyātma-pārokṣyam idaṁ
4.29.85.2,mayādhigatam adbhutam
4.29.85.3,evaṁ striyāśramaḥ puṁsaś
4.29.85.4,chinno ’mutra ca saṁśayaḥ
4.29.1a-2a.1,sarveṣām eva jantūnāṁ
4.29.1a-2a.2,satataṁ deha-poṣaṇe
4.29.1a-2a.3,asti prajñā samāyattā
4.29.1a-2a.4,ko viśeṣas tadā nṛṇām
4.29.1b.1,bhaktiḥ kṛṣṇe dayā jīveṣv
4.29.1b.2,akuṇṭha-jñānam ātmani
4.29.1b.3,yadi syād ātmano bhūyād
4.29.1b.4,apavargas tu saṁsṛteḥ
4.29.2b.1,adṛṣṭaṁ dṛṣṭavan naṅkṣed
4.29.2b.2,bhūtaṁ svapnavad anyathā
4.29.2b.3,bhūtaṁ bhavad bhaviṣyac ca
4.29.2b.4,suptaṁ sarva-raho-rahaḥ
4.30.1.1,vidura uvāca
4.30.2.1,kiṁ bārhaspatyeha paratra vātha
4.30.2.2,kaivalya-nātha-priya-pārśva-vartinaḥ
4.30.2.3,āsādya devaṁ giriśaṁ yadṛcchayā
4.30.2.4,prāpuḥ paraṁ nūnam atha pracetasaḥ
4.30.3.1,maitreya uvāca
4.30.4.1,daśa-varṣa-sahasrānte
4.30.4.2,puruṣas tu sanātanaḥ
4.30.4.3,teṣām āvirabhūt kṛcchraṁ
4.30.4.4,śāntena śamayan rucā
4.30.5.1,suparṇa-skandham ārūḍho
4.30.5.2,meru-śṛṅgam ivāmbudaḥ
4.30.5.3,pīta-vāsā maṇi-grīvaḥ
4.30.5.4,kurvan vitimirā diśaḥ
4.30.6.1,kāśiṣṇunā kanaka-varṇa-vibhūṣaṇena
4.30.6.2,bhrājat-kapola-vadano vilasat-kirīṭaḥ
4.30.6.3,aṣṭāyudhair anucarair munibhiḥ surendrair
4.30.6.4,āsevito garuḍa-kinnara-gīta-kīrtiḥ
4.30.7.1,pīnāyatāṣṭa-bhuja-maṇḍala-madhya-lakṣmyā
4.30.7.2,spardhac-chriyā parivṛto vana-mālayādyaḥ
4.30.7.3,barhiṣmataḥ puruṣa āha sutān prapannān
4.30.7.4,parjanya-nāda-rutayā saghṛṇāvalokaḥ
4.30.8.1,śrī-bhagavān uvāca
4.30.9.1,yo ’nusmarati sandhyāyāṁ
4.30.9.2,yuṣmān anudinaṁ naraḥ
4.30.9.3,tasya bhrātṛṣv ātma-sāmyaṁ
4.30.9.4,tathā bhūteṣu sauhṛdam
4.30.10.1,ye tu māṁ rudra-gītena
4.30.10.2,sāyaṁ prātaḥ samāhitāḥ
4.30.10.3,stuvanty ahaṁ kāma-varān
4.30.10.4,dāsye prajñāṁ ca śobhanām
4.30.11.1,yad yūyaṁ pitur ādeśam
4.30.11.2,agrahīṣṭa mudānvitāḥ
4.30.11.3,atho va uśatī kīrtir
4.30.11.4,lokān anu bhaviṣyati
4.30.12.1,bhavitā viśrutaḥ putro
4.30.12.2,’navamo brahmaṇo guṇaiḥ
4.30.12.3,ya etām ātma-vīryeṇa
4.30.12.4,tri-lokīṁ pūrayiṣyati
4.30.13.1,kaṇḍoḥ pramlocayā labdhā
4.30.13.2,kanyā kamala-locanā
4.30.13.3,tāṁ cāpaviddhāṁ jagṛhur
4.30.13.4,bhūruhā nṛpa-nandanāḥ
4.30.14.1,kṣut-kṣāmāyā mukhe rājā
4.30.14.2,somaḥ pīyūṣa-varṣiṇīm
4.30.14.3,deśinīṁ rodamānāyā
4.30.14.4,nidadhe sa dayānvitaḥ
4.30.15.1,prajā-visarga ādiṣṭāḥ
4.30.15.2,pitrā mām anuvartatā
4.30.15.3,tatra kanyāṁ varārohāṁ
4.30.15.4,tām udvahata mā ciram
4.30.16.1,apṛthag-dharma-śīlānāṁ
4.30.16.2,sarveṣāṁ vaḥ sumadhyamā
4.30.16.3,apṛthag-dharma-śīleyaṁ
4.30.16.4,bhūyāt patny arpitāśayā
4.30.17.1,divya-varṣa-sahasrāṇāṁ
4.30.17.2,sahasram ahataujasaḥ
4.30.17.3,bhaumān bhokṣyatha bhogān vai
4.30.17.4,divyāṁś cānugrahān mama
4.30.18.1,atha mayy anapāyinyā
4.30.18.2,bhaktyā pakva-guṇāśayāḥ
4.30.18.3,upayāsyatha mad-dhāma
4.30.18.4,nirvidya nirayād ataḥ
4.30.19.1,gṛheṣv āviśatāṁ cāpi
4.30.19.2,puṁsāṁ kuśala-karmaṇām
4.30.19.3,mad-vārtā-yāta-yāmānāṁ
4.30.19.4,na bandhāya gṛhā matāḥ
4.30.20.1,navyavad dhṛdaye yaj jño
4.30.20.2,brahmaitad brahma-vādibhiḥ
4.30.20.3,na muhyanti na śocanti
4.30.20.4,na hṛṣyanti yato gatāḥ
4.30.21.1,maitreya uvāca
4.30.22.1,pracetasa ūcuḥ
4.30.23.1,śuddhāya śāntāya namaḥ sva-niṣṭhayā
4.30.23.2,manasy apārthaṁ vilasad-dvayāya
4.30.23.3,namo jagat-sthāna-layodayeṣu
4.30.23.4,gṛhīta-māyā-guṇa-vigrahāya
4.30.24.1,namo viśuddha-sattvāya
4.30.24.2,haraye hari-medhase
4.30.24.3,vāsudevāya kṛṣṇāya
4.30.24.4,prabhave sarva-sātvatām
4.30.25.1,namaḥ kamala-nābhāya
4.30.25.2,namaḥ kamala-māline
4.30.25.3,namaḥ kamala-pādāya
4.30.25.4,namas te kamalekṣaṇa
4.30.26.1,namaḥ kamala-kiñjalka-
4.30.26.2,piśaṅgāmala-vāsase
4.30.26.3,sarva-bhūta-nivāsāya
4.30.26.4,namo ’yuṅkṣmahi sākṣiṇe
4.30.27.1,rūpaṁ bhagavatā tv etad
4.30.27.2,aśeṣa-kleśa-saṅkṣayam
4.30.27.3,āviṣkṛtaṁ naḥ kliṣṭānāṁ
4.30.27.4,kim anyad anukampitam
4.30.28.1,etāvat tvaṁ hi vibhubhir
4.30.28.2,bhāvyaṁ dīneṣu vatsalaiḥ
4.30.28.3,yad anusmaryate kāle
4.30.28.4,sva-buddhyābhadra-randhana
4.30.29.1,yenopaśāntir bhūtānāṁ
4.30.29.2,kṣullakānām apīhatām
4.30.29.3,antarhito ’ntar-hṛdaye
4.30.29.4,kasmān no veda nāśiṣaḥ
4.30.30.1,asāv eva varo ’smākam
4.30.30.2,īpsito jagataḥ pate
4.30.30.3,prasanno bhagavān yeṣām
4.30.30.4,apavarga-gurur gatiḥ
4.30.31.1,varaṁ vṛṇīmahe ’thāpi
4.30.31.2,nātha tvat parataḥ parāt
4.30.31.3,na hy antas tvad-vibhūtīnāṁ
4.30.31.4,so ’nanta iti gīyase
4.30.32.1,pārijāte ’ñjasā labdhe
4.30.32.2,sāraṅgo ’nyan na sevate
4.30.32.3,tvad-aṅghri-mūlam āsādya
4.30.32.4,sākṣāt kiṁ kiṁ vṛṇīmahi
4.30.33.1,yāvat te māyayā spṛṣṭā
4.30.33.2,bhramāma iha karmabhiḥ
4.30.33.3,tāvad bhavat-prasaṅgānāṁ
4.30.33.4,saṅgaḥ syān no bhave bhave
4.30.34.1,tulayāma lavenāpi
4.30.34.2,na svargaṁ nāpunar-bhavam
4.30.34.3,bhagavat-saṅgi-saṅgasya
4.30.34.4,martyānāṁ kim utāśiṣaḥ
4.30.35.1,yatreḍyante kathā mṛṣṭās
4.30.35.2,tṛṣṇāyāḥ praśamo yataḥ
4.30.35.3,nirvairaṁ yatra bhūteṣu
4.30.35.4,nodvego yatra kaścana
4.30.36.1,yatra nārāyaṇaḥ sākṣād
4.30.36.2,bhagavān nyāsināṁ gatiḥ
4.30.36.3,saṁstūyate sat-kathāsu
4.30.36.4,mukta-saṅgaiḥ punaḥ punaḥ
4.30.37.1,teṣāṁ vicaratāṁ padbhyāṁ
4.30.37.2,tīrthānāṁ pāvanecchayā
4.30.37.3,bhītasya kiṁ na roceta
4.30.37.4,tāvakānāṁ samāgamaḥ
4.30.38.1,vayaṁ tu sākṣād bhagavan bhavasya
4.30.38.2,priyasya sakhyuḥ kṣaṇa-saṅgamena
4.30.38.3,suduścikitsyasya bhavasya mṛtyor
4.30.38.4,bhiṣaktamaṁ tvādya gatiṁ gatāḥ sma
4.30.39-40.1,yan naḥ svadhītaṁ guravaḥ prasāditā
4.30.39-40.2,viprāś ca vṛddhāś ca sad-ānuvṛttyā
4.30.39-40.3,āryā natāḥ suhṛdo bhrātaraś ca
4.30.39-40.4,sarvāṇi bhūtāny anasūyayaiva
4.30.41.1,manuḥ svayambhūr bhagavān bhavaś ca
4.30.41.2,ye ’nye tapo-jñāna-viśuddha-sattvāḥ
4.30.41.3,adṛṣṭa-pārā api yan-mahimnaḥ
4.30.41.4,stuvanty atho tvātma-samaṁ gṛṇīmaḥ
4.30.42.1,namaḥ samāya śuddhāya
4.30.42.2,puruṣāya parāya ca
4.30.42.3,vāsudevāya sattvāya
4.30.42.4,tubhyaṁ bhagavate namaḥ
4.30.43.1,maitreya uvāca
4.30.44.1,atha niryāya salilāt
4.30.44.2,pracetasa udanvataḥ
4.30.44.3,vīkṣyākupyan drumaiś channāṁ
4.30.44.4,gāṁ gāṁ roddhum ivocchritaiḥ
4.30.45.1,tato ’gni-mārutau rājann
4.30.45.2,amuñcan mukhato ruṣā
4.30.45.3,mahīṁ nirvīrudhaṁ kartuṁ
4.30.45.4,saṁvartaka ivātyaye
4.30.46.1,bhasmasāt kriyamāṇāṁs tān
4.30.46.2,drumān vīkṣya pitāmahaḥ
4.30.46.3,āgataḥ śamayām āsa
4.30.46.4,putrān barhiṣmato nayaiḥ
4.30.47.1,tatrāvaśiṣṭā ye vṛkṣā
4.30.47.2,bhītā duhitaraṁ tadā
4.30.47.3,ujjahrus te pracetobhya
4.30.47.4,upadiṣṭāḥ svayambhuvā
4.30.48.1,te ca brahmaṇa ādeśān
4.30.48.2,māriṣām upayemire
4.30.48.3,yasyāṁ mahad-avajñānād
4.30.48.4,ajany ajana-yonijaḥ
4.30.49.1,cākṣuṣe tv antare prāpte
4.30.49.2,prāk-sarge kāla-vidrute
4.30.49.3,yaḥ sasarja prajā iṣṭāḥ
4.30.49.4,sa dakṣo daiva-coditaḥ
4.30.50-51.1,yo jāyamānaḥ sarveṣāṁ
4.30.50-51.2,tejas tejasvināṁ rucā
4.30.50-51.3,svayopādatta dākṣyāc ca
4.30.50-51.4,karmaṇāṁ dakṣam abruvan
4.31.1.1,maitreya uvāca
4.31.2.1,dīkṣitā brahma-satreṇa
4.31.2.2,sarva-bhūtātma-medhasā
4.31.2.3,pratīcyāṁ diśi velāyāṁ
4.31.2.4,siddho ’bhūd yatra jājaliḥ
4.31.3.1,tān nirjita-prāṇa-mano-vaco-dṛśo
4.31.3.2,jitāsanān śānta-samāna-vigrahān
4.31.3.3,pare ’male brahmaṇi yojitātmanaḥ
4.31.3.4,surāsureḍyo dadṛśe sma nāradaḥ
4.31.4.1,tam āgataṁ ta utthāya
4.31.4.2,praṇipatyābhinandya ca
4.31.4.3,pūjayitvā yathādeśaṁ
4.31.4.4,sukhāsīnam athābruvan
4.31.5.1,pracetasa ūcuḥ
4.31.6.1,yad ādiṣṭaṁ bhagavatā
4.31.6.2,śivenādhokṣajena ca
4.31.6.3,tad gṛheṣu prasaktānāṁ
4.31.6.4,prāyaśaḥ kṣapitaṁ prabho
4.31.7.1,tan naḥ pradyotayādhyātma-
4.31.7.2,jñānaṁ tattvārtha-darśanam
4.31.7.3,yenāñjasā tariṣyāmo
4.31.7.4,dustaraṁ bhava-sāgaram
4.31.8.1,maitreya uvāca
4.31.9.1,nārada uvāca
4.31.10.1,kiṁ janmabhis tribhir veha
4.31.10.2,śaukra-sāvitra-yājñikaiḥ
4.31.10.3,karmabhir vā trayī-proktaiḥ
4.31.10.4,puṁso ’pi vibudhāyuṣā
4.31.11.1,śrutena tapasā vā kiṁ
4.31.11.2,vacobhiś citta-vṛttibhiḥ
4.31.11.3,buddhyā vā kiṁ nipuṇayā
4.31.11.4,balenendriya-rādhasā
4.31.12.1,kiṁ vā yogena sāṅkhyena
4.31.12.2,nyāsa-svādhyāyayor api
4.31.12.3,kiṁ vā śreyobhir anyaiś ca
4.31.12.4,na yatrātma-prado hariḥ
4.31.13.1,śreyasām api sarveṣām
4.31.13.2,ātmā hy avadhir arthataḥ
4.31.13.3,sarveṣām api bhūtānāṁ
4.31.13.4,harir ātmātmadaḥ priyaḥ
4.31.14.1,yathā taror mūla-niṣecanena
4.31.14.2,tṛpyanti tat-skandha-bhujopaśākhāḥ
4.31.14.3,prāṇopahārāc ca yathendriyāṇāṁ
4.31.14.4,tathaiva sarvārhaṇam acyutejyā
4.31.15.1,yathaiva sūryāt prabhavanti vāraḥ
4.31.15.2,punaś ca tasmin praviśanti kāle
4.31.15.3,bhūtāni bhūmau sthira-jaṅgamāni
4.31.15.4,tathā harāv eva guṇa-pravāhaḥ
4.31.16.1,etat padaṁ taj jagad-ātmanaḥ paraṁ
4.31.16.2,sakṛd vibhātaṁ savitur yathā prabhā
4.31.16.3,yathāsavo jāgrati supta-śaktayo
4.31.16.4,dravya-kriyā-jñāna-bhidā-bhramātyayaḥ
4.31.17.1,yathā nabhasy abhra-tamaḥ-prakāśā
4.31.17.2,bhavanti bhūpā na bhavanty anukramāt
4.31.17.3,evaṁ pare brahmaṇi śaktayas tv amū
4.31.17.4,rajas tamaḥ sattvam iti pravāhaḥ
4.31.18.1,tenaikam ātmānam aśeṣa-dehināṁ
4.31.18.2,kālaṁ pradhānaṁ puruṣaṁ pareśam
4.31.18.3,sva-tejasā dhvasta-guṇa-pravāham
4.31.18.4,ātmaika-bhāvena bhajadhvam addhā
4.31.19.1,dayayā sarva-bhūteṣu
4.31.19.2,santuṣṭyā yena kena vā
4.31.19.3,sarvendriyopaśāntyā ca
4.31.19.4,tuṣyaty āśu janārdanaḥ
4.31.20.1,apahata-sakalaiṣaṇāmalātmany
4.31.20.2,aviratam edhita-bhāvanopahūtaḥ
4.31.20.3,nija-jana-vaśa-gatvam ātmano ’yan
4.31.20.4,na sarati chidravad akṣaraḥ satāṁ hi
4.31.21.1,na bhajati kumanīṣiṇāṁ sa ijyāṁ
4.31.21.2,harir adhanātma-dhana-priyo rasa-jñaḥ
4.31.21.3,śruta-dhana-kula-karmaṇāṁ madair ye
4.31.21.4,vidadhati pāpam akiñcaneṣu satsu
4.31.22.1,śriyam anucaratīṁ tad-arthinaś ca
4.31.22.2,dvipada-patīn vibudhāṁś ca yat sva-pūrṇaḥ
4.31.22.3,na bhajati nija-bhṛtya-varga-tantraḥ
4.31.22.4,katham amum udvisṛjet pumān kṛta-jñaḥ
4.31.23.1,maitreya uvāca
4.31.24.1,te ’pi tan-mukha-niryātaṁ
4.31.24.2,yaśo loka-malāpaham
4.31.24.3,harer niśamya tat-pādaṁ
4.31.24.4,dhyāyantas tad-gatiṁ yayuḥ
4.31.25.1,etat te ’bhihitaṁ kṣattar
4.31.25.2,yan māṁ tvaṁ paripṛṣṭavān
4.31.25.3,pracetasāṁ nāradasya
4.31.25.4,saṁvādaṁ hari-kīrtanam
4.31.26.1,śrī-śuka uvāca
4.31.27.1,yo nāradād ātma-vidyām
4.31.27.2,adhigamya punar mahīm
4.31.27.3,bhuktvā vibhajya putrebhya
4.31.27.4,aiśvaraṁ samagāt padam
4.31.28.1,imāṁ tu kauṣāraviṇopavarṇitāṁ
4.31.28.2,kṣattā niśamyājita-vāda-sat-kathām
4.31.28.3,pravṛddha-bhāvo ’śru-kalākulo muner
4.31.28.4,dadhāra mūrdhnā caraṇaṁ hṛdā hareḥ
4.31.29.1,vidura uvāca
4.31.30.1,śrī-śuka uvāca
4.31.31.1,etad yaḥ śṛṇuyād rājan
4.31.31.2,rājñāṁ hary-arpitātmanām
4.31.31.3,āyur dhanaṁ yaśaḥ svasti
4.31.31.4,gatim aiśvaryam āpnuyāt
