ids,sentences
2.1.invocation.1,oṁ namo bhagavate vāsudevāya
2.1.1.1,śrī-śuka uvāca
2.1.2.1,śrotavyādīni rājendra
2.1.2.2,nṛṇāṁ santi sahasraśaḥ
2.1.2.3,apaśyatām ātma-tattvaṁ
2.1.2.4,gṛheṣu gṛha-medhinām
2.1.3.1,nidrayā hriyate naktaṁ
2.1.3.2,vyavāyena ca vā vayaḥ
2.1.3.3,divā cārthehayā rājan
2.1.3.4,kuṭumba-bharaṇena vā
2.1.4.1,dehāpatya-kalatrādiṣv
2.1.4.2,ātma-sainyeṣv asatsv api
2.1.4.3,teṣāṁ pramatto nidhanaṁ
2.1.4.4,paśyann api na paśyati
2.1.5.1,tasmād bhārata sarvātmā
2.1.5.2,bhagavān īśvaro hariḥ
2.1.5.3,śrotavyaḥ kīrtitavyaś ca
2.1.5.4,smartavyaś cecchatābhayam
2.1.6.1,etāvān sāṅkhya-yogābhyāṁ
2.1.6.2,sva-dharma-pariniṣṭhayā
2.1.6.3,janma-lābhaḥ paraḥ puṁsām
2.1.6.4,ante nārāyaṇa-smṛtiḥ
2.1.7.1,prāyeṇa munayo rājan
2.1.7.2,nivṛttā vidhi-ṣedhataḥ
2.1.7.3,nairguṇya-sthā ramante sma
2.1.7.4,guṇānukathane hareḥ
2.1.8.1,idaṁ bhāgavataṁ nāma
2.1.8.2,purāṇaṁ brahma-sammitam
2.1.8.3,adhītavān dvāparādau
2.1.8.4,pitur dvaipāyanād aham
2.1.9.1,pariniṣṭhito ’pi nairguṇya
2.1.9.2,uttama-śloka-līlayā
2.1.9.3,gṛhīta-cetā rājarṣe
2.1.9.4,ākhyānaṁ yad adhītavān
2.1.10.1,tad ahaṁ te ’bhidhāsyāmi
2.1.10.2,mahā-pauruṣiko bhavān
2.1.10.3,yasya śraddadhatām āśu
2.1.10.4,syān mukunde matiḥ satī
2.1.11.1,etan nirvidyamānānām
2.1.11.2,icchatām akuto-bhayam
2.1.11.3,yogināṁ nṛpa nirṇītaṁ
2.1.11.4,harer nāmānukīrtanam
2.1.12.1,kiṁ pramattasya bahubhiḥ
2.1.12.2,parokṣair hāyanair iha
2.1.12.3,varaṁ muhūrtaṁ viditaṁ
2.1.12.4,ghaṭate śreyase yataḥ
2.1.13.1,khaṭvāṅgo nāma rājarṣir
2.1.13.2,jñātveyattām ihāyuṣaḥ
2.1.13.3,muhūrtāt sarvam utsṛjya
2.1.13.4,gatavān abhayaṁ harim
2.1.14.1,tavāpy etarhi kauravya
2.1.14.2,saptāhaṁ jīvitāvadhiḥ
2.1.14.3,upakalpaya tat sarvaṁ
2.1.14.4,tāvad yat sāmparāyikam
2.1.15.1,anta-kāle tu puruṣa
2.1.15.2,āgate gata-sādhvasaḥ
2.1.15.3,chindyād asaṅga-śastreṇa
2.1.15.4,spṛhāṁ dehe ’nu ye ca tam
2.1.16.1,gṛhāt pravrajito dhīraḥ
2.1.16.2,puṇya-tīrtha-jalāplutaḥ
2.1.16.3,śucau vivikta āsīno
2.1.16.4,vidhivat kalpitāsane
2.1.17.1,abhyasen manasā śuddhaṁ
2.1.17.2,trivṛd-brahmākṣaraṁ param
2.1.17.3,mano yacchej jita-śvāso
2.1.17.4,brahma-bījam avismaran
2.1.18.1,niyacched viṣayebhyo ’kṣān
2.1.18.2,manasā buddhi-sārathiḥ
2.1.18.3,manaḥ karmabhir ākṣiptaṁ
2.1.18.4,śubhārthe dhārayed dhiyā
2.1.19.1,tatraikāvayavaṁ dhyāyed
2.1.19.2,avyucchinnena cetasā
2.1.19.3,mano nirviṣayaṁ yuktvā
2.1.19.4,tataḥ kiñcana na smaret
2.1.19.5,padaṁ tat paramaṁ viṣṇor
2.1.19.6,mano yatra prasīdati
2.1.20.1,rajas-tamobhyām ākṣiptaṁ
2.1.20.2,vimūḍhaṁ mana ātmanaḥ
2.1.20.3,yacched dhāraṇayā dhīro
2.1.20.4,hanti yā tat-kṛtaṁ malam
2.1.21.1,yasyāṁ sandhāryamāṇāyāṁ
2.1.21.2,yogino bhakti-lakṣaṇaḥ
2.1.21.3,āśu sampadyate yoga
2.1.21.4,āśrayaṁ bhadram īkṣataḥ
2.1.22.1,rājovāca
2.1.23.1,śrī-śuka uvāca
2.1.24.1,viśeṣas tasya deho ’yaṁ
2.1.24.2,sthaviṣṭhaś ca sthavīyasām
2.1.24.3,yatredaṁ vyajyate viśvaṁ
2.1.24.4,bhūtaṁ bhavyaṁ bhavac ca sat
2.1.25.1,aṇḍa-kośe śarīre ’smin
2.1.25.2,saptāvaraṇa-saṁyute
2.1.25.3,vairājaḥ puruṣo yo ’sau
2.1.25.4,bhagavān dhāraṇāśrayaḥ
2.1.26.1,pātālam etasya hi pāda-mūlaṁ
2.1.26.2,paṭhanti pārṣṇi-prapade rasātalam
2.1.26.3,mahātalaṁ viśva-sṛjo ’tha gulphau
2.1.26.4,talātalaṁ vai puruṣasya jaṅghe
2.1.27.1,dve jānunī sutalaṁ viśva-mūrter
2.1.27.2,ūru-dvayaṁ vitalaṁ cātalaṁ ca
2.1.27.3,mahītalaṁ taj-jaghanaṁ mahīpate
2.1.27.4,nabhastalaṁ nābhi-saro gṛṇanti
2.1.28.1,uraḥ-sthalaṁ jyotir-anīkam asya
2.1.28.2,grīvā mahar vadanaṁ vai jano ’sya
2.1.28.3,tapo varāṭīṁ vidur ādi-puṁsaḥ
2.1.28.4,satyaṁ tu śīrṣāṇi sahasra-śīrṣṇaḥ
2.1.29.1,indrādayo bāhava āhur usrāḥ
2.1.29.2,karṇau diśaḥ śrotram amuṣya śabdaḥ
2.1.29.3,nāsatya-dasrau paramasya nāse
2.1.29.4,ghrāṇo ’sya gandho mukham agnir iddhaḥ
2.1.30.1,dyaur akṣiṇī cakṣur abhūt pataṅgaḥ
2.1.30.2,pakṣmāṇi viṣṇor ahanī ubhe ca
2.1.30.3,tad-bhrū-vijṛmbhaḥ parameṣṭhi-dhiṣṇyam
2.1.30.4,āpo ’sya tālū rasa eva jihvā
2.1.31.1,chandāṁsy anantasya śiro gṛṇanti
2.1.31.2,daṁṣṭrā yamaḥ sneha-kalā dvijāni
2.1.31.3,hāso janonmāda-karī ca māyā
2.1.31.4,duranta-sargo yad-apāṅga-mokṣaḥ
2.1.32.1,vrīḍottarauṣṭho ’dhara eva lobho
2.1.32.2,dharmaḥ stano ’dharma-patho ’sya pṛṣṭham
2.1.32.3,kas tasya meḍhraṁ vṛṣaṇau ca mitrau
2.1.32.4,kukṣiḥ samudrā girayo ’sthi-saṅghāḥ
2.1.33.1,nadyo ’sya nāḍyo ’tha tanū-ruhāṇi
2.1.33.2,mahī-ruhā viśva-tanor nṛpendra
2.1.33.3,ananta-vīryaḥ śvasitaṁ mātariśvā
2.1.33.4,gatir vayaḥ karma guṇa-pravāhaḥ
2.1.34.1,īśasya keśān vidur ambuvāhān
2.1.34.2,vāsas tu sandhyāṁ kuru-varya bhūmnaḥ
2.1.34.3,avyaktam āhur hṛdayaṁ manaś ca
2.1.34.4,sa candramāḥ sarva-vikāra-kośaḥ
2.1.35.1,vijñāna-śaktiṁ mahim āmananti
2.1.35.2,sarvātmano ’ntaḥ-karaṇaṁ giritram
2.1.35.3,aśvāśvatary-uṣṭra-gajā nakhāni
2.1.35.4,sarve mṛgāḥ paśavaḥ śroṇi-deśe
2.1.36.1,vayāṁsi tad-vyākaraṇaṁ vicitraṁ
2.1.36.2,manur manīṣā manujo nivāsaḥ
2.1.36.3,gandharva-vidyādhara-cāraṇāpsaraḥ
2.1.36.4,svara-smṛtīr asurānīka-vīryaḥ
2.1.37.1,brahmānanaṁ kṣatra-bhujo mahātmā
2.1.37.2,viḍ ūrur aṅghri-śrita-kṛṣṇa-varṇaḥ
2.1.37.3,nānābhidhābhījya-gaṇopapanno
2.1.37.4,dravyātmakaḥ karma vitāna-yogaḥ
2.1.38.1,iyān asāv īśvara-vigrahasya
2.1.38.2,yaḥ sanniveśaḥ kathito mayā te
2.1.38.3,sandhāryate ’smin vapuṣi sthaviṣṭhe
2.1.38.4,manaḥ sva-buddhyā na yato ’sti kiñcit
2.1.39.1,sa sarva-dhī-vṛtty-anubhūta-sarva
2.1.39.2,ātmā yathā svapna-janekṣitaikaḥ
2.1.39.3,taṁ satyam ānanda-nidhiṁ bhajeta
2.1.39.4,nānyatra sajjed yata ātma-pātaḥ
2.2.1.1,śrī-śuka uvāca
2.2.2.1,śābdasya hi brahmaṇa eṣa panthā
2.2.2.2,yan nāmabhir dhyāyati dhīr apārthaiḥ
2.2.2.3,paribhramaṁs tatra na vindate ’rthān
2.2.2.4,māyāmaye vāsanayā śayānaḥ
2.2.3.1,ataḥ kavir nāmasu yāvad arthaḥ
2.2.3.2,syād apramatto vyavasāya-buddhiḥ
2.2.3.3,siddhe ’nyathārthe na yateta tatra
2.2.3.4,pariśramaṁ tatra samīkṣamāṇaḥ
2.2.4.1,satyāṁ kṣitau kiṁ kaśipoḥ prayāsair
2.2.4.2,bāhau svasiddhe hy upabarhaṇaiḥ kim
2.2.4.3,saty añjalau kiṁ purudhānna-pātryā
2.2.4.4,dig-valkalādau sati kiṁ dukūlaiḥ
2.2.5.1,cīrāṇi kiṁ pathi na santi diśanti bhikṣāṁ
2.2.5.2,naivāṅghripāḥ para-bhṛtaḥ sarito ’py aśuṣyan
2.2.5.3,ruddhā guhāḥ kim ajito ’vati nopasannān
2.2.5.4,kasmād bhajanti kavayo dhana-durmadāndhān
2.2.6.1,evaṁ sva-citte svata eva siddha
2.2.6.2,ātmā priyo ’rtho bhagavān anantaḥ
2.2.6.3,taṁ nirvṛto niyatārtho bhajeta
2.2.6.4,saṁsāra-hetūparamaś ca yatra
2.2.7.1,kas tāṁ tv anādṛtya parānucintām
2.2.7.2,ṛte paśūn asatīṁ nāma kuryāt
2.2.7.3,paśyañ janaṁ patitaṁ vaitaraṇyāṁ
2.2.7.4,sva-karmajān paritāpāñ juṣāṇam
2.2.8.1,kecit sva-dehāntar-hṛdayāvakāśe
2.2.8.2,prādeśa-mātraṁ puruṣaṁ vasantam
2.2.8.3,catur-bhujaṁ kañja-rathāṅga-śaṅkha-
2.2.8.4,gadā-dharaṁ dhāraṇayā smaranti
2.2.9.1,prasanna-vaktraṁ nalināyatekṣaṇaṁ
2.2.9.2,kadamba-kiñjalka-piśaṅga-vāsasam
2.2.9.3,lasan-mahā-ratna-hiraṇmayāṅgadaṁ
2.2.9.4,sphuran-mahā-ratna-kirīṭa-kuṇḍalam
2.2.10.1,unnidra-hṛt-paṅkaja-karṇikālaye
2.2.10.2,yogeśvarāsthāpita-pāda-pallavam
2.2.10.3,śrī-lakṣaṇaṁ kaustubha-ratna-kandharam
2.2.10.4,amlāna-lakṣmyā vana-mālayācitam
2.2.11.1,vibhūṣitaṁ mekhalayāṅgulīyakair
2.2.11.2,mahā-dhanair nūpura-kaṅkaṇādibhiḥ
2.2.11.3,snigdhāmalākuñcita-nīla-kuntalair
2.2.11.4,virocamānānana-hāsa-peśalam
2.2.12.1,adīna-līlā-hasitekṣaṇollasad-
2.2.12.2,bhrū-bhaṅga-saṁsūcita-bhūry-anugraham
2.2.12.3,īkṣeta cintāmayam enam īśvaraṁ
2.2.12.4,yāvan mano dhāraṇayāvatiṣṭhate
2.2.13.1,ekaikaśo ’ṅgāni dhiyānubhāvayet
2.2.13.2,pādādi yāvad dhasitaṁ gadābhṛtaḥ
2.2.13.3,jitaṁ jitaṁ sthānam apohya dhārayet
2.2.13.4,paraṁ paraṁ śuddhyati dhīr yathā yathā
2.2.14.1,yāvan na jāyeta parāvare ’smin
2.2.14.2,viśveśvare draṣṭari bhakti-yogaḥ
2.2.14.3,tāvat sthavīyaḥ puruṣasya rūpaṁ
2.2.14.4,kriyāvasāne prayataḥ smareta
2.2.15.1,sthiraṁ sukhaṁ cāsanam āsthito yatir
2.2.15.2,yadā jihāsur imam aṅga lokam
2.2.15.3,kāle ca deśe ca mano na sajjayet
2.2.15.4,prāṇān niyacchen manasā jitāsuḥ
2.2.16.1,manaḥ sva-buddhyāmalayā niyamya
2.2.16.2,kṣetra-jña etāṁ ninayet tam ātmani
2.2.16.3,ātmānam ātmany avarudhya dhīro
2.2.16.4,labdhopaśāntir virameta kṛtyāt
2.2.17.1,na yatra kālo ’nimiṣāṁ paraḥ prabhuḥ
2.2.17.2,kuto nu devā jagatāṁ ya īśire
2.2.17.3,na yatra sattvaṁ na rajas tamaś ca
2.2.17.4,na vai vikāro na mahān pradhānam
2.2.18.1,paraṁ padaṁ vaiṣṇavam āmananti tad
2.2.18.2,yan neti netīty atad utsisṛkṣavaḥ
2.2.18.3,visṛjya daurātmyam ananya-sauhṛdā
2.2.18.4,hṛdopaguhyārha-padaṁ pade pade
2.2.19.1,itthaṁ munis tūparamed vyavasthito
2.2.19.2,vijñāna-dṛg-vīrya-surandhitāśayaḥ
2.2.19.3,sva-pārṣṇināpīḍya gudaṁ tato ’nilaṁ
2.2.19.4,sthāneṣu ṣaṭsūnnamayej jita-klamaḥ
2.2.20.1,nābhyāṁ sthitaṁ hṛdy adhiropya tasmād
2.2.20.2,udāna-gatyorasi taṁ nayen muniḥ
2.2.20.3,tato ’nusandhāya dhiyā manasvī
2.2.20.4,sva-tālu-mūlaṁ śanakair nayeta
2.2.21.1,tasmād bhruvor antaram unnayeta
2.2.21.2,niruddha-saptāyatano ’napekṣaḥ
2.2.21.3,sthitvā muhūrtārdham akuṇṭha-dṛṣṭir
2.2.21.4,nirbhidya mūrdhan visṛjet paraṁ gataḥ
2.2.22.1,yadi prayāsyan nṛpa pārameṣṭhyaṁ
2.2.22.2,vaihāyasānām uta yad vihāram
2.2.22.3,aṣṭādhipatyaṁ guṇa-sannivāye
2.2.22.4,sahaiva gacchen manasendriyaiś ca
2.2.23.1,yogeśvarāṇāṁ gatim āhur antar-
2.2.23.2,bahis-tri-lokyāḥ pavanāntar-ātmanām
2.2.23.3,na karmabhis tāṁ gatim āpnuvanti
2.2.23.4,vidyā-tapo-yoga-samādhi-bhājām
2.2.24.1,vaiśvānaraṁ yāti vihāyasā gataḥ
2.2.24.2,suṣumṇayā brahma-pathena śociṣā
2.2.24.3,vidhūta-kalko ’tha harer udastāt
2.2.24.4,prayāti cakraṁ nṛpa śaiśumāram
2.2.25.1,tad viśva-nābhiṁ tv ativartya viṣṇor
2.2.25.2,aṇīyasā virajenātmanaikaḥ
2.2.25.3,namaskṛtaṁ brahma-vidām upaiti
2.2.25.4,kalpāyuṣo yad vibudhā ramante
2.2.26.1,atho anantasya mukhānalena
2.2.26.2,dandahyamānaṁ sa nirīkṣya viśvam
2.2.26.3,niryāti siddheśvara-yuṣṭa-dhiṣṇyaṁ
2.2.26.4,yad dvai-parārdhyaṁ tad u pārameṣṭhyam
2.2.27.1,na yatra śoko na jarā na mṛtyur
2.2.27.2,nārtir na codvega ṛte kutaścit
2.2.27.3,yac cit tato ’daḥ kṛpayānidaṁ-vidāṁ
2.2.27.4,duranta-duḥkha-prabhavānudarśanāt
2.2.28.1,tato viśeṣaṁ pratipadya nirbhayas
2.2.28.2,tenātmanāpo ’nala-mūrtir atvaran
2.2.28.3,jyotirmayo vāyum upetya kāle
2.2.28.4,vāyv-ātmanā khaṁ bṛhad ātma-liṅgam
2.2.29.1,ghrāṇena gandhaṁ rasanena vai rasaṁ
2.2.29.2,rūpaṁ ca dṛṣṭyā śvasanaṁ tvacaiva
2.2.29.3,śrotreṇa copetya nabho-guṇatvaṁ
2.2.29.4,prāṇena cākūtim upaiti yogī
2.2.30.1,sa bhūta-sūkṣmendriya-sannikarṣaṁ
2.2.30.2,manomayaṁ devamayaṁ vikāryam
2.2.30.3,saṁsādya gatyā saha tena yāti
2.2.30.4,vijñāna-tattvaṁ guṇa-sannirodham
2.2.31.1,tenātmanātmānam upaiti śāntam
2.2.31.2,ānandam ānandamayo ’vasāne
2.2.31.3,etāṁ gatiṁ bhāgavatīṁ gato yaḥ
2.2.31.4,sa vai punar neha viṣajjate ’ṅga
2.2.32.1,ete sṛtī te nṛpa veda-gīte
2.2.32.2,tvayābhipṛṣṭe ca sanātane ca
2.2.32.3,ye vai purā brahmaṇa āha tuṣṭa
2.2.32.4,ārādhito bhagavān vāsudevaḥ
2.2.33.1,na hy ato ’nyaḥ śivaḥ panthā
2.2.33.2,viśataḥ saṁsṛtāv iha
2.2.33.3,vāsudeve bhagavati
2.2.33.4,bhakti-yogo yato bhavet
2.2.34.1,bhagavān brahma kārtsnyena
2.2.34.2,trir anvīkṣya manīṣayā
2.2.34.3,tad adhyavasyat kūṭa-stho
2.2.34.4,ratir ātman yato bhavet
2.2.35.1,bhagavān sarva-bhūteṣu
2.2.35.2,lakṣitaḥ svātmanā hariḥ
2.2.35.3,dṛśyair buddhy-ādibhir draṣṭā
2.2.35.4,lakṣaṇair anumāpakaiḥ
2.2.36.1,tasmāt sarvātmanā rājan
2.2.36.2,hariḥ sarvatra sarvadā
2.2.36.3,śrotavyaḥ kīrtitavyaś ca
2.2.36.4,smartavyo bhagavān nṛṇām
2.2.37.1,pibanti ye bhagavata ātmanaḥ satāṁ
2.2.37.2,kathāmṛtaṁ śravaṇa-puṭeṣu sambhṛtam
2.2.37.3,punanti te viṣaya-vidūṣitāśayaṁ
2.2.37.4,vrajanti tac-caraṇa-saroruhāntikam
2.3.1.1,śrī-śuka uvāca
2.3.2-7.1,brahma-varcasa-kāmas tu
2.3.2-7.2,yajeta brahmaṇaḥ patim
2.3.2-7.3,indram indriya-kāmas tu
2.3.2-7.4,prajā-kāmaḥ prajāpatīn
2.3.8.1,dharmārtha uttama-ślokaṁ
2.3.8.2,tantuḥ tanvan pitṝn yajet
2.3.8.3,rakṣā-kāmaḥ puṇya-janān
2.3.8.4,ojas-kāmo marud-gaṇān
2.3.9.1,rājya-kāmo manūn devān
2.3.9.2,nirṛtiṁ tv abhicaran yajet
2.3.9.3,kāma-kāmo yajet somam
2.3.9.4,akāmaḥ puruṣaṁ param
2.3.10.1,akāmaḥ sarva-kāmo vā
2.3.10.2,mokṣa-kāma udāra-dhīḥ
2.3.10.3,tīvreṇa bhakti-yogena
2.3.10.4,yajeta puruṣaṁ param
2.3.11.1,etāvān eva yajatām
2.3.11.2,iha niḥśreyasodayaḥ
2.3.11.3,bhagavaty acalo bhāvo
2.3.11.4,yad bhāgavata-saṅgataḥ
2.3.12.1,jñānaṁ yad āpratinivṛtta-guṇormi-cakram
2.3.12.2,ātma-prasāda uta yatra guṇeṣv asaṅgaḥ
2.3.12.3,kaivalya-sammata-pathas tv atha bhakti-yogaḥ
2.3.12.4,ko nirvṛto hari-kathāsu ratiṁ na kuryāt
2.3.13.1,śaunaka uvāca
2.3.14.1,etac chuśrūṣatāṁ vidvan
2.3.14.2,sūta no ’rhasi bhāṣitum
2.3.14.3,kathā hari-kathodarkāḥ
2.3.14.4,satāṁ syuḥ sadasi dhruvam
2.3.15.1,sa vai bhāgavato rājā
2.3.15.2,pāṇḍaveyo mahā-rathaḥ
2.3.15.3,bāla-krīḍanakaiḥ krīḍan
2.3.15.4,kṛṣṇa-kṛīḍāṁ ya ādade
2.3.16.1,vaiyāsakiś ca bhagavān
2.3.16.2,vāsudeva-parāyaṇaḥ
2.3.16.3,urugāya-guṇodārāḥ
2.3.16.4,satāṁ syur hi samāgame
2.3.17.1,āyur harati vai puṁsām
2.3.17.2,udyann astaṁ ca yann asau
2.3.17.3,tasyarte yat-kṣaṇo nīta
2.3.17.4,uttama-śloka-vārtayā
2.3.18.1,taravaḥ kiṁ na jīvanti
2.3.18.2,bhastrāḥ kiṁ na śvasanty uta
2.3.18.3,na khādanti na mehanti
2.3.18.4,kiṁ grāme paśavo ’pare
2.3.19.1,śva-viḍ-varāhoṣṭra-kharaiḥ
2.3.19.2,saṁstutaḥ puruṣaḥ paśuḥ
2.3.19.3,na yat-karṇa-pathopeto
2.3.19.4,jātu nāma gadāgrajaḥ
2.3.20.1,bile batorukrama-vikramān ye
2.3.20.2,na śṛṇvataḥ karṇa-puṭe narasya
2.3.20.3,jihvāsatī dārdurikeva sūta
2.3.20.4,na copagāyaty urugāya-gāthāḥ
2.3.21.1,bhāraḥ paraṁ paṭṭa-kirīṭa-juṣṭam
2.3.21.2,apy uttamāṅgaṁ na namen mukundam
2.3.21.3,śāvau karau no kurute saparyāṁ
2.3.21.4,harer lasat-kāñcana-kaṅkaṇau vā
2.3.22.1,barhāyite te nayane narāṇāṁ
2.3.22.2,liṅgāni viṣṇor na nirīkṣato ye
2.3.22.3,pādau nṛṇāṁ tau druma-janma-bhājau
2.3.22.4,kṣetrāṇi nānuvrajato harer yau
2.3.23.1,jīvañ chavo bhāgavatāṅghri-reṇuṁ
2.3.23.2,na jātu martyo ’bhilabheta yas tu
2.3.23.3,śrī-viṣṇu-padyā manujas tulasyāḥ
2.3.23.4,śvasañ chavo yas tu na veda gandham
2.3.24.1,tad aśma-sāraṁ hṛdayaṁ batedaṁ
2.3.24.2,yad gṛhyamāṇair hari-nāma-dheyaiḥ
2.3.24.3,na vikriyetātha yadā vikāro
2.3.24.4,netre jalaṁ gātra-ruheṣu harṣaḥ
2.3.25.1,athābhidhehy aṅga mano-’nukūlaṁ
2.3.25.2,prabhāṣase bhāgavata-pradhānaḥ
2.3.25.3,yad āha vaiyāsakir ātma-vidyā-
2.3.25.4,viśārado nṛpatiṁ sādhu pṛṣṭaḥ
2.4.1.1,sūta uvāca
2.4.2.1,ātma-jāyā-sutāgāra-
2.4.2.2,paśu-draviṇa-bandhuṣu
2.4.2.3,rājye cāvikale nityaṁ
2.4.2.4,virūḍhāṁ mamatāṁ jahau
2.4.3-4.1,papraccha cemam evārthaṁ
2.4.3-4.2,yan māṁ pṛcchatha sattamāḥ
2.4.3-4.3,kṛṣṇānubhāva-śravaṇe
2.4.3-4.4,śraddadhāno mahā-manāḥ
2.4.5.1,rājovāca
2.4.6.1,bhūya eva vivitsāmi
2.4.6.2,bhagavān ātma-māyayā
2.4.6.3,yathedaṁ sṛjate viśvaṁ
2.4.6.4,durvibhāvyam adhīśvaraiḥ
2.4.7.1,yathā gopāyati vibhur
2.4.7.2,yathā saṁyacchate punaḥ
2.4.7.3,yāṁ yāṁ śaktim upāśritya
2.4.7.4,puru-śaktiḥ paraḥ pumān
2.4.7.5,ātmānaṁ krīḍayan krīḍan
2.4.7.6,karoti vikaroti ca
2.4.8.1,nūnaṁ bhagavato brahman
2.4.8.2,harer adbhuta-karmaṇaḥ
2.4.8.3,durvibhāvyam ivābhāti
2.4.8.4,kavibhiś cāpi ceṣṭitam
2.4.9.1,yathā guṇāṁs tu prakṛter
2.4.9.2,yugapat kramaśo ’pi vā
2.4.9.3,bibharti bhūriśas tv ekaḥ
2.4.9.4,kurvan karmāṇi janmabhiḥ
2.4.10.1,vicikitsitam etan me
2.4.10.2,bravītu bhagavān yathā
2.4.10.3,śābde brahmaṇi niṣṇātaḥ
2.4.10.4,parasmiṁś ca bhavān khalu
2.4.11.1,sūta uvāca
2.4.12.1,śrī-śuka uvāca
2.4.13.1,bhūyo namaḥ sad-vṛjina-cchide ’satām
2.4.13.2,asambhavāyākhila-sattva-mūrtaye
2.4.13.3,puṁsāṁ punaḥ pāramahaṁsya āśrame
2.4.13.4,vyavasthitānām anumṛgya-dāśuṣe
2.4.14.1,namo namas te ’stv ṛṣabhāya sātvatāṁ
2.4.14.2,vidūra-kāṣṭhāya muhuḥ kuyoginām
2.4.14.3,nirasta-sāmyātiśayena rādhasā
2.4.14.4,sva-dhāmani brahmaṇi raṁsyate namaḥ
2.4.15.1,yat-kīrtanaṁ yat-smaraṇaṁ yad-īkṣaṇaṁ
2.4.15.2,yad-vandanaṁ yac-chravaṇaṁ yad-arhaṇam
2.4.15.3,lokasya sadyo vidhunoti kalmaṣaṁ
2.4.15.4,tasmai subhadra-śravase namo namaḥ
2.4.16.1,vicakṣaṇā yac-caraṇopasādanāt
2.4.16.2,saṅgaṁ vyudasyobhayato ’ntar-ātmanaḥ
2.4.16.3,vindanti hi brahma-gatiṁ gata-klamās
2.4.16.4,tasmai subhadra-śravase namo namaḥ
2.4.17.1,tapasvino dāna-parā yaśasvino
2.4.17.2,manasvino mantra-vidaḥ sumaṅgalāḥ
2.4.17.3,kṣemaṁ na vindanti vinā yad-arpaṇaṁ
2.4.17.4,tasmai subhadra-śravase namo namaḥ
2.4.18.1,kirāta-hūṇāndhra-pulinda-pulkaśā
2.4.18.2,ābhīra-śumbhā yavanāḥ khasādayaḥ
2.4.18.3,ye ’nye ca pāpā yad-apāśrayāśrayāḥ
2.4.18.4,śudhyanti tasmai prabhaviṣṇave namaḥ
2.4.19.1,sa eṣa ātmātmavatām adhīśvaras
2.4.19.2,trayīmayo dharmamayas tapomayaḥ
2.4.19.3,gata-vyalīkair aja-śaṅkarādibhir
2.4.19.4,vitarkya-liṅgo bhagavān prasīdatām
2.4.20.1,śriyaḥ patir yajña-patiḥ prajā-patir
2.4.20.2,dhiyāṁ patir loka-patir dharā-patiḥ
2.4.20.3,patir gatiś cāndhaka-vṛṣṇi-sātvatāṁ
2.4.20.4,prasīdatāṁ me bhagavān satāṁ patiḥ
2.4.21.1,yad-aṅghry-abhidhyāna-samādhi-dhautayā
2.4.21.2,dhiyānupaśyanti hi tattvam ātmanaḥ
2.4.21.3,vadanti caitat kavayo yathā-rucaṁ
2.4.21.4,sa me mukundo bhagavān prasīdatām
2.4.22.1,pracoditā yena purā sarasvatī
2.4.22.2,vitanvatājasya satīṁ smṛtiṁ hṛdi
2.4.22.3,sva-lakṣaṇā prādurabhūt kilāsyataḥ
2.4.22.4,sa me ṛṣīṇām ṛṣabhaḥ prasīdatām
2.4.23.1,bhūtair mahadbhir ya imāḥ puro vibhur
2.4.23.2,nirmāya śete yad amūṣu pūruṣaḥ
2.4.23.3,bhuṅkte guṇān ṣoḍaśa ṣoḍaśātmakaḥ
2.4.23.4,so ’laṅkṛṣīṣṭa bhagavān vacāṁsi me
2.4.24.1,namas tasmai bhagavate
2.4.24.2,vāsudevāya vedhase
2.4.24.3,papur jñānam ayaṁ saumyā
2.4.24.4,yan-mukhāmburuhāsavam
2.4.25.1,etad evātma-bhū rājan
2.4.25.2,nāradāya vipṛcchate
2.4.25.3,veda-garbho ’bhyadhāt sākṣād
2.4.25.4,yad āha harir ātmanaḥ
2.5.1.1,nārada uvāca
2.5.2.1,yad rūpaṁ yad adhiṣṭhānaṁ
2.5.2.2,yataḥ sṛṣṭam idaṁ prabho
2.5.2.3,yat saṁsthaṁ yat paraṁ yac ca
2.5.2.4,tat tattvaṁ vada tattvataḥ
2.5.3.1,sarvaṁ hy etad bhavān veda
2.5.3.2,bhūta-bhavya-bhavat-prabhuḥ
2.5.3.3,karāmalaka-vad viśvaṁ
2.5.3.4,vijñānāvasitaṁ tava
2.5.4.1,yad-vijñāno yad-ādhāro
2.5.4.2,yat-paras tvaṁ yad-ātmakaḥ
2.5.4.3,ekaḥ sṛjasi bhūtāni
2.5.4.4,bhūtair evātma-māyayā
2.5.5.1,ātman bhāvayase tāni
2.5.5.2,na parābhāvayan svayam
2.5.5.3,ātma-śaktim avaṣṭabhya
2.5.5.4,ūrṇanābhir ivāklamaḥ
2.5.6.1,nāhaṁ veda paraṁ hy asmin
2.5.6.2,nāparaṁ na samaṁ vibho
2.5.6.3,nāma-rūpa-guṇair bhāvyaṁ
2.5.6.4,sad-asat kiñcid anyataḥ
2.5.7.1,sa bhavān acarad ghoraṁ
2.5.7.2,yat tapaḥ susamāhitaḥ
2.5.7.3,tena khedayase nas tvaṁ
2.5.7.4,parā-śaṅkāṁ ca yacchasi
2.5.8.1,etan me pṛcchataḥ sarvaṁ
2.5.8.2,sarva-jña sakaleśvara
2.5.8.3,vijānīhi yathaivedam
2.5.8.4,ahaṁ budhye ’nuśāsitaḥ
2.5.9.1,brahmovāca
2.5.10.1,nānṛtaṁ tava tac cāpi
2.5.10.2,yathā māṁ prabravīṣi bhoḥ
2.5.10.3,avijñāya paraṁ matta
2.5.10.4,etāvat tvaṁ yato hi me
2.5.11.1,yena sva-rociṣā viśvaṁ
2.5.11.2,rocitaṁ rocayāmy aham
2.5.11.3,yathārko ’gnir yathā somo
2.5.11.4,yatharkṣa-graha-tārakāḥ
2.5.12.1,tasmai namo bhagavate
2.5.12.2,vāsudevāya dhīmahi
2.5.12.3,yan-māyayā durjayayā
2.5.12.4,māṁ vadanti jagad-gurum
2.5.13.1,vilajjamānayā yasya
2.5.13.2,sthātum īkṣā-pathe ’muyā
2.5.13.3,vimohitā vikatthante
2.5.13.4,mamāham iti durdhiyaḥ
2.5.14.1,dravyaṁ karma ca kālaś ca
2.5.14.2,svabhāvo jīva eva ca
2.5.14.3,vāsudevāt paro brahman
2.5.14.4,na cānyo ’rtho ’sti tattvataḥ
2.5.15.1,nārāyaṇa-parā vedā
2.5.15.2,devā nārāyaṇāṅgajāḥ
2.5.15.3,nārāyaṇa-parā lokā
2.5.15.4,nārāyaṇa-parā makhāḥ
2.5.16.1,nārāyaṇa-paro yogo
2.5.16.2,nārāyaṇa-paraṁ tapaḥ
2.5.16.3,nārāyaṇa-paraṁ jñānaṁ
2.5.16.4,nārāyaṇa-parā gatiḥ
2.5.17.1,tasyāpi draṣṭur īśasya
2.5.17.2,kūṭa-sthasyākhilātmanaḥ
2.5.17.3,sṛjyaṁ sṛjāmi sṛṣṭo ’ham
2.5.17.4,īkṣayaivābhicoditaḥ
2.5.18.1,sattvaṁ rajas tama iti
2.5.18.2,nirguṇasya guṇās trayaḥ
2.5.18.3,sthiti-sarga-nirodheṣu
2.5.18.4,gṛhītā māyayā vibhoḥ
2.5.19.1,kārya-kāraṇa-kartṛtve
2.5.19.2,dravya-jñāna-kriyāśrayāḥ
2.5.19.3,badhnanti nityadā muktaṁ
2.5.19.4,māyinaṁ puruṣaṁ guṇāḥ
2.5.20.1,sa eṣa bhagavāḻ liṅgais
2.5.20.2,tribhir etair adhokṣajaḥ
2.5.20.3,svalakṣita-gatir brahman
2.5.20.4,sarveṣāṁ mama ceśvaraḥ
2.5.21.1,kālaṁ karma svabhāvaṁ ca
2.5.21.2,māyeśo māyayā svayā
2.5.21.3,ātman yadṛcchayā prāptaṁ
2.5.21.4,vibubhūṣur upādade
2.5.22.1,kālād guṇa-vyatikaraḥ
2.5.22.2,pariṇāmaḥ svabhāvataḥ
2.5.22.3,karmaṇo janma mahataḥ
2.5.22.4,puruṣādhiṣṭhitād abhūt
2.5.23.1,mahatas tu vikurvāṇād
2.5.23.2,rajaḥ-sattvopabṛṁhitāt
2.5.23.3,tamaḥ-pradhānas tv abhavad
2.5.23.4,dravya-jñāna-kriyātmakaḥ
2.5.24.1,so ’haṅkāra iti prokto
2.5.24.2,vikurvan samabhūt tridhā
2.5.24.3,vaikārikas taijasaś ca
2.5.24.4,tāmasaś ceti yad-bhidā
2.5.24.5,dravya-śaktiḥ kriyā-śaktir
2.5.24.6,jñāna-śaktir iti prabho
2.5.25.1,tāmasād api bhūtāder
2.5.25.2,vikurvāṇād abhūn nabhaḥ
2.5.25.3,tasya mātrā guṇaḥ śabdo
2.5.25.4,liṅgaṁ yad draṣṭṛ-dṛśyayoḥ
2.5.26-29.1,nabhaso ’tha vikurvāṇād
2.5.26-29.2,abhūt sparśa-guṇo ’nilaḥ
2.5.26-29.3,parānvayāc chabdavāṁś ca
2.5.26-29.4,prāṇa ojaḥ saho balam
2.5.30.1,vaikārikān mano jajñe
2.5.30.2,devā vaikārikā daśa
2.5.30.3,dig-vātārka-praceto ’śvi-
2.5.30.4,vahnīndropendra-mitra-kāḥ
2.5.31.1,taijasāt tu vikurvāṇād
2.5.31.2,indriyāṇi daśābhavan
2.5.31.3,jñāna-śaktiḥ kriyā-śaktir
2.5.31.4,buddhiḥ prāṇaś ca taijasau
2.5.31.5,śrotraṁ tvag-ghrāṇa-dṛg-jihvā
2.5.31.6,vāg-dor-meḍhrāṅghri-pāyavaḥ
2.5.32.1,yadaite ’saṅgatā bhāvā
2.5.32.2,bhūtendriya-mano-guṇāḥ
2.5.32.3,yadāyatana-nirmāṇe
2.5.32.4,na śekur brahma-vittama
2.5.33.1,tadā saṁhatya cānyonyaṁ
2.5.33.2,bhagavac-chakti-coditāḥ
2.5.33.3,sad-asattvam upādāya
2.5.33.4,cobhayaṁ sasṛjur hy adaḥ
2.5.34.1,varṣa-pūga-sahasrānte
2.5.34.2,tad aṇḍam udake śayam
2.5.34.3,kāla-karma-svabhāva-stho
2.5.34.4,jīvo ’jīvam ajīvayat
2.5.35.1,sa eva puruṣas tasmād
2.5.35.2,aṇḍaṁ nirbhidya nirgataḥ
2.5.35.3,sahasrorv-aṅghri-bāhv-akṣaḥ
2.5.35.4,sahasrānana-śīrṣavān
2.5.36.1,yasyehāvayavair lokān
2.5.36.2,kalpayanti manīṣiṇaḥ
2.5.36.3,kaṭya-ādibhir adhaḥ sapta
2.5.36.4,saptordhvaṁ jaghanādibhiḥ
2.5.37.1,puruṣasya mukhaṁ brahma
2.5.37.2,kṣatram etasya bāhavaḥ
2.5.37.3,ūrvor vaiśyo bhagavataḥ
2.5.37.4,padbhyāṁ śūdro vyajāyata
2.5.38.1,bhūrlokaḥ kalpitaḥ padbhyāṁ
2.5.38.2,bhuvarloko ’sya nābhitaḥ
2.5.38.3,hṛdā svarloka urasā
2.5.38.4,maharloko mahātmanaḥ
2.5.39.1,grīvāyāṁ janaloko ’sya
2.5.39.2,tapolokaḥ stana-dvayāt
2.5.39.3,mūrdhabhiḥ satyalokas tu
2.5.39.4,brahmalokaḥ sanātanaḥ
2.5.40-41.1,tat-kaṭyāṁ cātalaṁ kḷptam
2.5.40-41.2,ūrubhyāṁ vitalaṁ vibhoḥ
2.5.40-41.3,jānubhyāṁ sutalaṁ śuddhaṁ
2.5.40-41.4,jaṅghābhyāṁ tu talātalam
2.5.42.1,bhūrlokaḥ kalpitaḥ padbhyāṁ
2.5.42.2,bhuvarloko ’sya nābhitaḥ
2.5.42.3,svarlokaḥ kalpito mūrdhnā
2.5.42.4,iti vā loka-kalpanā
2.6.1.1,brahmovāca
2.6.2.1,sarvāsūnāṁ ca vāyoś ca
2.6.2.2,tan-nāse paramāyaṇe
2.6.2.3,aśvinor oṣadhīnāṁ ca
2.6.2.4,ghrāṇo moda-pramodayoḥ
2.6.3.1,rūpāṇāṁ tejasāṁ cakṣur
2.6.3.2,divaḥ sūryasya cākṣiṇī
2.6.3.3,karṇau diśāṁ ca tīrthānāṁ
2.6.3.4,śrotram ākāśa-śabdayoḥ
2.6.4.1,tad-gātraṁ vastu-sārāṇāṁ
2.6.4.2,saubhagasya ca bhājanam
2.6.4.3,tvag asya sparśa-vāyoś ca
2.6.4.4,sarva-medhasya caiva hi
2.6.5.1,romāṇy udbhijja-jātīnāṁ
2.6.5.2,yair vā yajñas tu sambhṛtaḥ
2.6.5.3,keśa-śmaśru-nakhāny asya
2.6.5.4,śilā-lohābhra-vidyutām
2.6.6.1,bāhavo loka-pālānāṁ
2.6.6.2,prāyaśaḥ kṣema-karmaṇām
2.6.7.1,vikramo bhūr bhuvaḥ svaś ca
2.6.7.2,kṣemasya śaraṇasya ca
2.6.7.3,sarva-kāma-varasyāpi
2.6.7.4,hareś caraṇa āspadam
2.6.8.1,apāṁ vīryasya sargasya
2.6.8.2,parjanyasya prajāpateḥ
2.6.8.3,puṁsaḥ śiśna upasthas tu
2.6.8.4,prajāty-ānanda-nirvṛteḥ
2.6.9.1,pāyur yamasya mitrasya
2.6.9.2,parimokṣasya nārada
2.6.9.3,hiṁsāyā nirṛter mṛtyor
2.6.9.4,nirayasya gudaṁ smṛtaḥ
2.6.10.1,parābhūter adharmasya
2.6.10.2,tamasaś cāpi paścimaḥ
2.6.10.3,nāḍyo nada-nadīnāṁ ca
2.6.10.4,gotrāṇām asthi-saṁhatiḥ
2.6.11.1,avyakta-rasa-sindhūnāṁ
2.6.11.2,bhūtānāṁ nidhanasya ca
2.6.11.3,udaraṁ viditaṁ puṁso
2.6.11.4,hṛdayaṁ manasaḥ padam
2.6.12.1,dharmasya mama tubhyaṁ ca
2.6.12.2,kumārāṇāṁ bhavasya ca
2.6.12.3,vijñānasya ca sattvasya
2.6.12.4,parasyātmā parāyaṇam
2.6.13-16.1,ahaṁ bhavān bhavaś caiva
2.6.13-16.2,ta ime munayo ’grajāḥ
2.6.13-16.3,surāsura-narā nāgāḥ
2.6.13-16.4,khagā mṛga-sarīsṛpāḥ
2.6.17.1,sva-dhiṣṇyaṁ pratapan prāṇo
2.6.17.2,bahiś ca pratapaty asau
2.6.17.3,evaṁ virājaṁ pratapaṁs
2.6.17.4,tapaty antar bahiḥ pumān
2.6.18.1,so ’mṛtasyābhayasyeśo
2.6.18.2,martyam annaṁ yad atyagāt
2.6.18.3,mahimaiṣa tato brahman
2.6.18.4,puruṣasya duratyayaḥ
2.6.19.1,pādeṣu sarva-bhūtāni
2.6.19.2,puṁsaḥ sthiti-pado viduḥ
2.6.19.3,amṛtaṁ kṣemam abhayaṁ
2.6.19.4,tri-mūrdhno ’dhāyi mūrdhasu
2.6.20.1,pādās trayo bahiś cāsann
2.6.20.2,aprajānāṁ ya āśramāḥ
2.6.20.3,antas tri-lokyās tv aparo
2.6.20.4,gṛha-medho ’bṛhad-vrataḥ
2.6.21.1,sṛtī vicakrame viśvaṅ
2.6.21.2,sāśanānaśane ubhe
2.6.21.3,yad avidyā ca vidyā ca
2.6.21.4,puruṣas tūbhayāśrayaḥ
2.6.22.1,yasmād aṇḍaṁ virāḍ jajñe
2.6.22.2,bhūtendriya-guṇātmakaḥ
2.6.22.3,tad dravyam atyagād viśvaṁ
2.6.22.4,gobhiḥ sūrya ivātapan
2.6.23.1,yadāsya nābhyān nalinād
2.6.23.2,aham āsaṁ mahātmanaḥ
2.6.23.3,nāvidaṁ yajña-sambhārān
2.6.23.4,puruṣāvayavān ṛte
2.6.24.1,teṣu yajñasya paśavaḥ
2.6.24.2,savanaspatayaḥ kuśāḥ
2.6.24.3,idaṁ ca deva-yajanaṁ
2.6.24.4,kālaś coru-guṇānvitaḥ
2.6.25.1,vastūny oṣadhayaḥ snehā
2.6.25.2,rasa-loha-mṛdo jalam
2.6.25.3,ṛco yajūṁṣi sāmāni
2.6.25.4,cātur-hotraṁ ca sattama
2.6.26.1,nāma-dheyāni mantrāś ca
2.6.26.2,dakṣiṇāś ca vratāni ca
2.6.26.3,devatānukramaḥ kalpaḥ
2.6.26.4,saṅkalpas tantram eva ca
2.6.27.1,gatayo matayaś caiva
2.6.27.2,prāyaścittaṁ samarpaṇam
2.6.27.3,puruṣāvayavair ete
2.6.27.4,sambhārāḥ sambhṛtā mayā
2.6.28.1,iti sambhṛta-sambhāraḥ
2.6.28.2,puruṣāvayavair aham
2.6.28.3,tam eva puruṣaṁ yajñaṁ
2.6.28.4,tenaivāyajam īśvaram
2.6.29.1,tatas te bhrātara ime
2.6.29.2,prajānāṁ patayo nava
2.6.29.3,ayajan vyaktam avyaktaṁ
2.6.29.4,puruṣaṁ su-samāhitāḥ
2.6.30.1,tataś ca manavaḥ kāle
2.6.30.2,ījire ṛṣayo ’pare
2.6.30.3,pitaro vibudhā daityā
2.6.30.4,manuṣyāḥ kratubhir vibhum
2.6.31.1,nārāyaṇe bhagavati
2.6.31.2,tad idaṁ viśvam āhitam
2.6.31.3,gṛhīta-māyoru-guṇaḥ
2.6.31.4,sargādāv aguṇaḥ svataḥ
2.6.32.1,sṛjāmi tan-niyukto ’haṁ
2.6.32.2,haro harati tad-vaśaḥ
2.6.32.3,viśvaṁ puruṣa-rūpeṇa
2.6.32.4,paripāti tri-śakti-dhṛk
2.6.33.1,iti te ’bhihitaṁ tāta
2.6.33.2,yathedam anupṛcchasi
2.6.33.3,nānyad bhagavataḥ kiñcid
2.6.33.4,bhāvyaṁ sad-asad-ātmakam
2.6.34.1,na bhāratī me ’ṅga mṛṣopalakṣyate
2.6.34.2,na vai kvacin me manaso mṛṣā gatiḥ
2.6.34.3,na me hṛṣīkāṇi patanty asat-pathe
2.6.34.4,yan me hṛdautkaṇṭhyavatā dhṛto hariḥ
2.6.35.1,so ’haṁ samāmnāyamayas tapomayaḥ
2.6.35.2,prajāpatīnām abhivanditaḥ patiḥ
2.6.35.3,āsthāya yogaṁ nipuṇaṁ samāhitas
2.6.35.4,taṁ nādhyagacchaṁ yata ātma-sambhavaḥ
2.6.36.1,nato ’smy ahaṁ tac-caraṇaṁ samīyuṣāṁ
2.6.36.2,bhavac-chidaṁ svasty-ayanaṁ sumaṅgalam
2.6.36.3,yo hy ātma-māyā-vibhavaṁ sma paryagād
2.6.36.4,yathā nabhaḥ svāntam athāpare kutaḥ
2.6.37.1,nāhaṁ na yūyaṁ yad-ṛtāṁ gatiṁ vidur
2.6.37.2,na vāmadevaḥ kim utāpare surāḥ
2.6.37.3,tan-māyayā mohita-buddhayas tv idaṁ
2.6.37.4,vinirmitaṁ cātma-samaṁ vicakṣmahe
2.6.38.1,yasyāvatāra-karmāṇi
2.6.38.2,gāyanti hy asmad-ādayaḥ
2.6.38.3,na yaṁ vidanti tattvena
2.6.38.4,tasmai bhagavate namaḥ
2.6.39.1,sa eṣa ādyaḥ puruṣaḥ
2.6.39.2,kalpe kalpe sṛjaty ajaḥ
2.6.39.3,ātmātmany ātmanātmānaṁ
2.6.39.4,sa saṁyacchati pāti ca
2.6.40-41.1,viśuddhaṁ kevalaṁ jñānaṁ
2.6.40-41.2,pratyak samyag avasthitam
2.6.40-41.3,satyaṁ pūrṇam anādy-antaṁ
2.6.40-41.4,nirguṇaṁ nityam advayam
2.6.42.1,ādyo ’vatāraḥ puruṣaḥ parasya
2.6.42.2,kālaḥ svabhāvaḥ sad-asan-manaś ca
2.6.42.3,dravyaṁ vikāro guṇa indriyāṇi
2.6.42.4,virāṭ svarāṭ sthāsnu cariṣṇu bhūmnaḥ
2.6.43-45.1,ahaṁ bhavo yajña ime prajeśā
2.6.43-45.2,dakṣādayo ye bhavad-ādayaś ca
2.6.43-45.3,svarloka-pālāḥ khagaloka-pālā
2.6.43-45.4,nṛloka-pālās talaloka-pālāḥ
2.6.46.1,prādhānyato yān ṛṣa āmananti
2.6.46.2,līlāvatārān puruṣasya bhūmnaḥ
2.6.46.3,āpīyatāṁ karṇa-kaṣāya-śoṣān
2.6.46.4,anukramiṣye ta imān supeśān
2.7.1.1,brahmovāca
2.7.2.1,jāto rucer ajanayat suyamān suyajña
2.7.2.2,ākūti-sūnur amarān atha dakṣiṇāyām
2.7.2.3,loka-trayasya mahatīm aharad yad ārtiṁ
2.7.2.4,svāyambhuvena manunā harir ity anūktaḥ
2.7.3.1,jajñe ca kardama-gṛhe dvija devahūtyāṁ
2.7.3.2,strībhiḥ samaṁ navabhir ātma-gatiṁ sva-mātre
2.7.3.3,ūce yayātma-śamalaṁ guṇa-saṅga-paṅkam
2.7.3.4,asmin vidhūya kapilasya gatiṁ prapede
2.7.4.1,atrer apatyam abhikāṅkṣata āha tuṣṭo
2.7.4.2,datto mayāham iti yad bhagavān sa dattaḥ
2.7.4.3,yat-pāda-paṅkaja-parāga-pavitra-dehā
2.7.4.4,yogarddhim āpur ubhayīṁ yadu-haihayādyāḥ
2.7.5.1,taptaṁ tapo vividha-loka-sisṛkṣayā me
2.7.5.2,ādau sanāt sva-tapasaḥ sa catuḥ-sano ’bhūt
2.7.5.3,prāk-kalpa-samplava-vinaṣṭam ihātma-tattvaṁ
2.7.5.4,samyag jagāda munayo yad acakṣatātman
2.7.6.1,dharmasya dakṣa-duhitary ajaniṣṭa mūrtyāṁ
2.7.6.2,nārāyaṇo nara iti sva-tapaḥ-prabhāvaḥ
2.7.6.3,dṛṣṭvātmano bhagavato niyamāvalopaṁ
2.7.6.4,devyas tv anaṅga-pṛtanā ghaṭituṁ na śekuḥ
2.7.7.1,kāmaṁ dahanti kṛtino nanu roṣa-dṛṣṭyā
2.7.7.2,roṣaṁ dahantam uta te na dahanty asahyam
2.7.7.3,so ’yaṁ yad antaram alaṁ praviśan bibheti
2.7.7.4,kāmaḥ kathaṁ nu punar asya manaḥ śrayeta
2.7.8.1,viddhaḥ sapatny-udita-patribhir anti rājño
2.7.8.2,bālo ’pi sann upagatas tapase vanāni
2.7.8.3,tasmā adād dhruva-gatiṁ gṛṇate prasanno
2.7.8.4,divyāḥ stuvanti munayo yad upary-adhastāt
2.7.9.1,yad venam utpatha-gataṁ dvija-vākya-vajra-
2.7.9.2,niṣpluṣṭa-pauruṣa-bhagaṁ niraye patantam
2.7.9.3,trātvārthito jagati putra-padaṁ ca lebhe
2.7.9.4,dugdhā vasūni vasudhā sakalāni yena
2.7.10.1,nābher asāv ṛṣabha āsa sudevi-sūnur
2.7.10.2,yo vai cacāra sama-dṛg jaḍa-yoga-caryām
2.7.10.3,yat pāramahaṁsyam ṛṣayaḥ padam āmananti
2.7.10.4,svasthaḥ praśānta-karaṇaḥ parimukta-saṅgaḥ
2.7.11.1,satre mamāsa bhagavān haya-śīraṣātho
2.7.11.2,sākṣāt sa yajña-puruṣas tapanīya-varṇaḥ
2.7.11.3,chandomayo makhamayo ’khila-devatātmā
2.7.11.4,vāco babhūvur uśatīḥ śvasato ’sya nastaḥ
2.7.12.1,matsyo yugānta-samaye manunopalabdhaḥ
2.7.12.2,kṣoṇīmayo nikhila-jīva-nikāya-ketaḥ
2.7.12.3,visraṁsitān uru-bhaye salile mukhān me
2.7.12.4,ādāya tatra vijahāra ha veda-mārgān
2.7.13.1,kṣīrodadhāv amara-dānava-yūthapānām
2.7.13.2,unmathnatām amṛta-labdhaya ādi-devaḥ
2.7.13.3,pṛṣṭhena kacchapa-vapur vidadhāra gotraṁ
2.7.13.4,nidrākṣaṇo ’dri-parivarta-kaṣāṇa-kaṇḍūḥ
2.7.14.1,trai-piṣṭaporu-bhaya-hā sa nṛsiṁha-rūpaṁ
2.7.14.2,kṛtvā bhramad-bhrukuṭi-daṁṣṭra-karāla-vaktram
2.7.14.3,daityendram āśu gadayābhipatantam ārād
2.7.14.4,ūrau nipātya vidadāra nakhaiḥ sphurantam
2.7.15.1,antaḥ-sarasy uru-balena pade gṛhīto
2.7.15.2,grāheṇa yūtha-patir ambuja-hasta ārtaḥ
2.7.15.3,āhedam ādi-puruṣākhila-loka-nātha
2.7.15.4,tīrtha-śravaḥ śravaṇa-maṅgala-nāmadheya
2.7.16.1,śrutvā haris tam araṇārthinam aprameyaś
2.7.16.2,cakrāyudhaḥ patagarāja-bhujādhirūḍhaḥ
2.7.16.3,cakreṇa nakra-vadanaṁ vinipāṭya tasmād
2.7.16.4,dhaste pragṛhya bhagavān kṛpayojjahāra
2.7.17.1,jyāyān guṇair avarajo ’py aditeḥ sutānāṁ
2.7.17.2,lokān vicakrama imān yad athādhiyajñaḥ
2.7.17.3,kṣmāṁ vāmanena jagṛhe tripada-cchalena
2.7.17.4,yācñām ṛte pathi caran prabhubhir na cālyaḥ
2.7.18.1,nārtho baler ayam urukrama-pāda-śaucam
2.7.18.2,āpaḥ śikhā-dhṛtavato vibudhādhipatyam
2.7.18.3,yo vai pratiśrutam ṛte na cikīrṣad anyad
2.7.18.4,ātmānam aṅga manasā haraye ’bhimene
2.7.19.1,tubhyaṁ ca nārada bhṛśaṁ bhagavān vivṛddha-
2.7.19.2,bhāvena sādhu parituṣṭa uvāca yogam
2.7.19.3,jñānaṁ ca bhāgavatam ātma-satattva-dīpaṁ
2.7.19.4,yad vāsudeva-śaraṇā vidur añjasaiva
2.7.20.1,cakraṁ ca dikṣv avihataṁ daśasu sva-tejo
2.7.20.2,manvantareṣu manu-vaṁśa-dharo bibharti
2.7.20.3,duṣṭeṣu rājasu damaṁ vyadadhāt sva-kīrtiṁ
2.7.20.4,satye tri-pṛṣṭha uśatīṁ prathayaṁś caritraiḥ
2.7.21.1,dhanvantariś ca bhagavān svayam eva kīrtir
2.7.21.2,nāmnā nṛṇāṁ puru-rujāṁ ruja āśu hanti
2.7.21.3,yajñe ca bhāgam amṛtāyur-avāvarundha
2.7.21.4,āyuṣya-vedam anuśāsty avatīrya loke
2.7.22.1,kṣatraṁ kṣayāya vidhinopabhṛtaṁ mahātmā
2.7.22.2,brahma-dhrug ujjhita-pathaṁ narakārti-lipsu
2.7.22.3,uddhanty asāv avanikaṇṭakam ugra-vīryas
2.7.22.4,triḥ-sapta-kṛtva urudhāra-paraśvadhena
2.7.23.1,asmat-prasāda-sumukhaḥ kalayā kaleśa
2.7.23.2,ikṣvāku-vaṁśa avatīrya guror nideśe
2.7.23.3,tiṣṭhan vanaṁ sa-dayitānuja āviveśa
2.7.23.4,yasmin virudhya daśa-kandhara ārtim ārcchat
2.7.24.1,yasmā adād udadhir ūḍha-bhayāṅga-vepo
2.7.24.2,mārgaṁ sapady ari-puraṁ haravad didhakṣoḥ
2.7.24.3,dūre suhṛn-mathita-roṣa-suśoṇa-dṛṣṭyā
2.7.24.4,tātapyamāna-makaroraga-nakra-cakraḥ
2.7.25.1,vakṣaḥ-sthala-sparśa-rugna-mahendra-vāha-
2.7.25.2,dantair viḍambita-kakubjuṣa ūḍha-hāsam
2.7.25.3,sadyo ’subhiḥ saha vineṣyati dāra-hartur
2.7.25.4,visphūrjitair dhanuṣa uccarato ’dhisainye
2.7.26.1,bhūmeḥ suretara-varūtha-vimarditāyāḥ
2.7.26.2,kleśa-vyayāya kalayā sita-kṛṣṇa-keśaḥ
2.7.26.3,jātaḥ kariṣyati janānupalakṣya-mārgaḥ
2.7.26.4,karmāṇi cātma-mahimopanibandhanāni
2.7.27.1,tokena jīva-haraṇaṁ yad ulūki-kāyās
2.7.27.2,trai-māsikasya ca padā śakaṭo ’pavṛttaḥ
2.7.27.3,yad riṅgatāntara-gatena divi-spṛśor vā
2.7.27.4,unmūlanaṁ tv itarathārjunayor na bhāvyam
2.7.28.1,yad vai vraje vraja-paśūn viṣatoya-pītān
2.7.28.2,pālāṁs tv ajīvayad anugraha-dṛṣṭi-vṛṣṭyā
2.7.28.3,tac-chuddhaye ’ti-viṣa-vīrya-vilola-jihvam
2.7.28.4,uccāṭayiṣyad uragaṁ viharan hradinyām
2.7.29.1,tat karma divyam iva yan niśi niḥśayānaṁ
2.7.29.2,dāvāgninā śuci-vane paridahyamāne
2.7.29.3,unneṣyati vrajam ato ’vasitānta-kālaṁ
2.7.29.4,netre pidhāpya sabalo ’nadhigamya-vīryaḥ
2.7.30.1,gṛhṇīta yad yad upabandham amuṣya mātā
2.7.30.2,śulbaṁ sutasya na tu tat tad amuṣya māti
2.7.30.3,yaj jṛmbhato ’sya vadane bhuvanāni gopī
2.7.30.4,saṁvīkṣya śaṅkita-manāḥ pratibodhitāsīt
2.7.31.1,nandaṁ ca mokṣyati bhayād varuṇasya pāśād
2.7.31.2,gopān bileṣu pihitān maya-sūnunā ca
2.7.31.3,ahny āpṛtaṁ niśi śayānam atiśrameṇa
2.7.31.4,lokaṁ vikuṇṭham upaneṣyati gokulaṁ sma
2.7.32.1,gopair makhe pratihate vraja-viplavāya
2.7.32.2,deve ’bhivarṣati paśūn kṛpayā rirakṣuḥ
2.7.32.3,dhartocchilīndhram iva sapta-dināni sapta-
2.7.32.4,varṣo mahīdhram anaghaika-kare salīlam
2.7.33.1,krīḍan vane niśi niśākara-raśmi-gauryāṁ
2.7.33.2,rāsonmukhaḥ kala-padāyata-mūrcchitena
2.7.33.3,uddīpita-smara-rujāṁ vraja-bhṛd-vadhūnāṁ
2.7.33.4,hartur hariṣyati śiro dhanadānugasya
2.7.34-35.1,ye ca pralamba-khara-dardura-keśy-ariṣṭa-
2.7.34-35.2,mallebha-kaṁsa-yavanāḥ kapi-pauṇḍrakādyāḥ
2.7.34-35.3,anye ca śālva-kuja-balvala-dantavakra-
2.7.34-35.4,saptokṣa-śambara-vidūratha-rukmi-mukhyāḥ
2.7.36.1,kālena mīlita-dhiyām avamṛśya nṝṇāṁ
2.7.36.2,stokāyuṣāṁ sva-nigamo bata dūra-pāraḥ
2.7.36.3,āvirhitas tv anuyugaṁ sa hi satyavatyāṁ
2.7.36.4,veda-drumaṁ viṭa-paśo vibhajiṣyati sma
2.7.37.1,deva-dviṣāṁ nigama-vartmani niṣṭhitānāṁ
2.7.37.2,pūrbhir mayena vihitābhir adṛśya-tūrbhiḥ
2.7.37.3,lokān ghnatāṁ mati-vimoham atipralobhaṁ
2.7.37.4,veṣaṁ vidhāya bahu bhāṣyata aupadharmyam
2.7.38.1,yarhy ālayeṣv api satāṁ na hareḥ kathāḥ syuḥ
2.7.38.2,pāṣaṇḍino dvija-janā vṛṣalā nṛdevāḥ
2.7.38.3,svāhā svadhā vaṣaḍ iti sma giro na yatra
2.7.38.4,śāstā bhaviṣyati kaler bhagavān yugānte
2.7.39.1,sarge tapo ’ham ṛṣayo nava ye prajeśāḥ
2.7.39.2,sthāne ’tha dharma-makha-manv-amarāvanīśāḥ
2.7.39.3,ante tv adharma-hara-manyu-vaśāsurādyā
2.7.39.4,māyā-vibhūtaya imāḥ puru-śakti-bhājaḥ
2.7.40.1,viṣṇor nu vīrya-gaṇanāṁ katamo ’rhatīha
2.7.40.2,yaḥ pārthivāny api kavir vimame rajāṁsi
2.7.40.3,caskambha yaḥ sva-rahasāskhalatā tri-pṛṣṭhaṁ
2.7.40.4,yasmāt tri-sāmya-sadanād uru-kampayānam
2.7.41.1,nāntaṁ vidāmy aham amī munayo ’gra-jās te
2.7.41.2,māyā-balasya puruṣasya kuto ’varā ye
2.7.41.3,gāyan guṇān daśa-śatānana ādi-devaḥ
2.7.41.4,śeṣo ’dhunāpi samavasyati nāsya pāram
2.7.42.1,yeṣāṁ sa eṣa bhagavān dayayed anantaḥ
2.7.42.2,sarvātmanāśrita-pado yadi nirvyalīkam
2.7.42.3,te dustarām atitaranti ca deva-māyāṁ
2.7.42.4,naiṣāṁ mamāham iti dhīḥ śva-śṛgāla-bhakṣye
2.7.43-45.1,vedāham aṅga paramasya hi yoga-māyāṁ
2.7.43-45.2,yūyaṁ bhavaś ca bhagavān atha daitya-varyaḥ
2.7.43-45.3,patnī manoḥ sa ca manuś ca tad-ātmajāś ca
2.7.43-45.4,prācīnabarhir ṛbhur aṅga uta dhruvaś ca
2.7.46.1,te vai vidanty atitaranti ca deva-māyāṁ
2.7.46.2,strī-śūdra-hūṇa-śabarā api pāpa-jīvāḥ
2.7.46.3,yady adbhuta-krama-parāyaṇa-śīla-śikṣās
2.7.46.4,tiryag-janā api kim u śruta-dhāraṇā ye
2.7.47.1,śaśvat praśāntam abhayaṁ pratibodha-mātraṁ
2.7.47.2,śuddhaṁ samaṁ sad-asataḥ paramātma-tattvam
2.7.47.3,śabdo na yatra puru-kārakavān kriyārtho
2.7.47.4,māyā paraity abhimukhe ca vilajjamānā
2.7.47.5,tad vai padaṁ bhagavataḥ paramasya puṁso
2.7.47.6,brahmeti yad vidur ajasra-sukhaṁ viśokam
2.7.48.1,sadhryaṅ niyamya yatayo yama-karta-hetiṁ
2.7.48.2,jahyuḥ svarāḍ iva nipāna-khanitram indraḥ
2.7.49.1,sa śreyasām api vibhur bhagavān yato ’sya
2.7.49.2,bhāva-svabhāva-vihitasya sataḥ prasiddhiḥ
2.7.49.3,dehe sva-dhātu-vigame ’nuviśīryamāṇe
2.7.49.4,vyomeva tatra puruṣo na viśīryate ’jaḥ
2.7.50.1,so ’yaṁ te ’bhihitas tāta
2.7.50.2,bhagavān viśva-bhāvanaḥ
2.7.50.3,samāsena harer nānyad
2.7.50.4,anyasmāt sad-asac ca yat
2.7.51.1,idaṁ bhāgavataṁ nāma
2.7.51.2,yan me bhagavatoditam
2.7.51.3,saṅgraho ’yaṁ vibhūtīnāṁ
2.7.51.4,tvam etad vipulī kuru
2.7.52.1,yathā harau bhagavati
2.7.52.2,nṛṇāṁ bhaktir bhaviṣyati
2.7.52.3,sarvātmany akhilādhāre
2.7.52.4,iti saṅkalpya varṇaya
2.7.53.1,māyāṁ varṇayato ’muṣya
2.7.53.2,īśvarasyānumodataḥ
2.7.53.3,śṛṇvataḥ śraddhayā nityaṁ
2.7.53.4,māyayātmā na muhyati
2.8.1.1,rājovāca
2.8.2.1,etad veditum icchāmi
2.8.2.2,tattvaṁ tattva-vidāṁ vara
2.8.2.3,harer adbhuta-vīryasya
2.8.2.4,kathā loka-sumaṅgalāḥ
2.8.3.1,kathayasva mahābhāga
2.8.3.2,yathāham akhilātmani
2.8.3.3,kṛṣṇe niveśya niḥsaṅgaṁ
2.8.3.4,manas tyakṣye kalevaram
2.8.4.1,śṛṇvataḥ śraddhayā nityaṁ
2.8.4.2,gṛṇataś ca sva-ceṣṭitam
2.8.4.3,kālena nātidīrgheṇa
2.8.4.4,bhagavān viśate hṛdi
2.8.5.1,praviṣṭaḥ karṇa-randhreṇa
2.8.5.2,svānāṁ bhāva-saroruham
2.8.5.3,dhunoti śamalaṁ kṛṣṇaḥ
2.8.5.4,salilasya yathā śarat
2.8.6.1,dhautātmā puruṣaḥ kṛṣṇa-
2.8.6.2,pāda-mūlaṁ na muñcati
2.8.6.3,mukta-sarva-parikleśaḥ
2.8.6.4,pānthaḥ sva-śaraṇaṁ yathā
2.8.7.1,yad adhātu-mato brahman
2.8.7.2,dehārambho ’sya dhātubhiḥ
2.8.7.3,yadṛcchayā hetunā vā
2.8.7.4,bhavanto jānate yathā
2.8.8.1,āsīd yad-udarāt padmaṁ
2.8.8.2,loka-saṁsthāna-lakṣaṇam
2.8.8.3,yāvān ayaṁ vai puruṣa
2.8.8.4,iyattāvayavaiḥ pṛthak
2.8.8.5,tāvān asāv iti proktaḥ
2.8.8.6,saṁsthāvayavavān iva
2.8.9.1,ajaḥ sṛjati bhūtāni
2.8.9.2,bhūtātmā yad-anugrahāt
2.8.9.3,dadṛśe yena tad-rūpaṁ
2.8.9.4,nābhi-padma-samudbhavaḥ
2.8.10.1,sa cāpi yatra puruṣo
2.8.10.2,viśva-sthity-udbhavāpyayaḥ
2.8.10.3,muktvātma-māyāṁ māyeśaḥ
2.8.10.4,śete sarva-guhāśayaḥ
2.8.11.1,puruṣāvayavair lokāḥ
2.8.11.2,sapālāḥ pūrva-kalpitāḥ
2.8.11.3,lokair amuṣyāvayavāḥ
2.8.11.4,sa-pālair iti śuśruma
2.8.12.1,yāvān kalpo vikalpo vā
2.8.12.2,yathā kālo ’numīyate
2.8.12.3,bhūta-bhavya-bhavac-chabda
2.8.12.4,āyur-mānaṁ ca yat sataḥ
2.8.13.1,kālasyānugatir yā tu
2.8.13.2,lakṣyate ’ṇvī bṛhaty api
2.8.13.3,yāvatyaḥ karma-gatayo
2.8.13.4,yādṛśīr dvija-sattama
2.8.14.1,yasmin karma-samāvāyo
2.8.14.2,yathā yenopagṛhyate
2.8.14.3,guṇānāṁ guṇināṁ caiva
2.8.14.4,pariṇāmam abhīpsatām
2.8.15.1,bhū-pātāla-kakub-vyoma-
2.8.15.2,graha-nakṣatra-bhūbhṛtām
2.8.15.3,sarit-samudra-dvīpānāṁ
2.8.15.4,sambhavaś caitad-okasām
2.8.16.1,pramāṇam aṇḍa-kośasya
2.8.16.2,bāhyābhyantara-bhedataḥ
2.8.16.3,mahatāṁ cānucaritaṁ
2.8.16.4,varṇāśrama-viniścayaḥ
2.8.17.1,yugāni yuga-mānaṁ ca
2.8.17.2,dharmo yaś ca yuge yuge
2.8.17.3,avatārānucaritaṁ
2.8.17.4,yad āścaryatamaṁ hareḥ
2.8.18.1,nṛṇāṁ sādhāraṇo dharmaḥ
2.8.18.2,saviśeṣaś ca yādṛśaḥ
2.8.18.3,śreṇīnāṁ rājarṣīṇāṁ ca
2.8.18.4,dharmaḥ kṛcchreṣu jīvatām
2.8.19.1,tattvānāṁ parisaṅkhyānaṁ
2.8.19.2,lakṣaṇaṁ hetu-lakṣaṇam
2.8.19.3,puruṣārādhana-vidhir
2.8.19.4,yogasyādhyātmikasya ca
2.8.20.1,yogeśvaraiśvarya-gatir
2.8.20.2,liṅga-bhaṅgas tu yoginām
2.8.20.3,vedopaveda-dharmāṇām
2.8.20.4,itihāsa-purāṇayoḥ
2.8.21.1,samplavaḥ sarva-bhūtānāṁ
2.8.21.2,vikramaḥ pratisaṅkramaḥ
2.8.21.3,iṣṭā-pūrtasya kāmyānāṁ
2.8.21.4,tri-vargasya ca yo vidhiḥ
2.8.22.1,yo vānuśāyināṁ sargaḥ
2.8.22.2,pāṣaṇḍasya ca sambhavaḥ
2.8.22.3,ātmano bandha-mokṣau ca
2.8.22.4,vyavasthānaṁ sva-rūpataḥ
2.8.23.1,yathātma-tantro bhagavān
2.8.23.2,vikrīḍaty ātma-māyayā
2.8.23.3,visṛjya vā yathā māyām
2.8.23.4,udāste sākṣivad vibhuḥ
2.8.24.1,sarvam etac ca bhagavan
2.8.24.2,pṛcchato me ’nupūrvaśaḥ
2.8.24.3,tattvato ’rhasy udāhartuṁ
2.8.24.4,prapannāya mahā-mune
2.8.25.1,atra pramāṇaṁ hi bhavān
2.8.25.2,parameṣṭhī yathātma-bhūḥ
2.8.25.3,apare cānutiṣṭhanti
2.8.25.4,pūrveṣāṁ pūrva-jaiḥ kṛtam
2.8.26.1,na me ’savaḥ parāyanti
2.8.26.2,brahmann anaśanād amī
2.8.26.3,pibato ’cyuta-pīyūṣam
2.8.26.4,tad vākya-abdhi-viniḥsṛtam
2.8.27.1,sūta uvāca
2.8.28.1,prāha bhāgavataṁ nāma
2.8.28.2,purāṇaṁ brahma-sammitam
2.8.28.3,brahmaṇe bhagavat-proktaṁ
2.8.28.4,brahma-kalpa upāgate
2.8.29.1,yad yat parīkṣid ṛṣabhaḥ
2.8.29.2,pāṇḍūnām anupṛcchati
2.8.29.3,ānupūrvyeṇa tat sarvam
2.8.29.4,ākyātum upacakrame
2.9.1.1,śrī-śuka uvāca
2.9.2.1,bahu-rūpa ivābhāti
2.9.2.2,māyayā bahu-rūpayā
2.9.2.3,ramamāṇo guṇeṣv asyā
2.9.2.4,mamāham iti manyate
2.9.3.1,yarhi vāva mahimni sve
2.9.3.2,parasmin kāla-māyayoḥ
2.9.3.3,rameta gata-sammohas
2.9.3.4,tyaktvodāste tadobhayam
2.9.4.1,ātma-tattva-viśuddhy-arthaṁ
2.9.4.2,yad āha bhagavān ṛtam
2.9.4.3,brahmaṇe darśayan rūpam
2.9.4.4,avyalīka-vratādṛtaḥ
2.9.5.1,sa ādi-devo jagatāṁ paro guruḥ
2.9.5.2,svadhiṣṇyam āsthāya sisṛkṣayaikṣata
2.9.5.3,tāṁ nādhyagacchad dṛśam atra sammatāṁ
2.9.5.4,prapañca-nirmāṇa-vidhir yayā bhavet
2.9.6.1,sa cintayan dvy-akṣaram ekadāmbhasy
2.9.6.2,upāśṛṇod dvir-gaditaṁ vaco vibhuḥ
2.9.6.3,sparśeṣu yat ṣoḍaśam ekaviṁśaṁ
2.9.6.4,niṣkiñcanānāṁ nṛpa yad dhanaṁ viduḥ
2.9.7.1,niśamya tad-vaktṛ-didṛkṣayā diśo
2.9.7.2,vilokya tatrānyad apaśyamānaḥ
2.9.7.3,svadhiṣṇyam āsthāya vimṛśya tad-dhitaṁ
2.9.7.4,tapasy upādiṣṭa ivādadhe manaḥ
2.9.8.1,divyaṁ sahasrābdam amogha-darśano
2.9.8.2,jitānilātmā vijitobhayendriyaḥ
2.9.8.3,atapyata smākhila-loka-tāpanaṁ
2.9.8.4,tapas tapīyāṁs tapatāṁ samāhitaḥ
2.9.9.1,tasmai sva-lokaṁ bhagavān sabhājitaḥ
2.9.9.2,sandarśayām āsa paraṁ na yat-param
2.9.9.3,vyapeta-saṅkleśa-vimoha-sādhvasaṁ
2.9.9.4,sva-dṛṣṭavadbhir puruṣair abhiṣṭutam
2.9.10.1,pravartate yatra rajas tamas tayoḥ
2.9.10.2,sattvaṁ ca miśraṁ na ca kāla-vikramaḥ
2.9.10.3,na yatra māyā kim utāpare harer
2.9.10.4,anuvratā yatra surāsurārcitāḥ
2.9.11.1,śyāmāvadātāḥ śata-patra-locanāḥ
2.9.11.2,piśaṅga-vastrāḥ surucaḥ supeśasaḥ
2.9.11.3,sarve catur-bāhava unmiṣan-maṇi-
2.9.11.4,praveka-niṣkābharaṇāḥ suvarcasaḥ
2.9.12.1,pravāla-vaidūrya-mṛṇāla-varcasaḥ
2.9.12.2,parisphurat-kuṇḍala-mauli-mālinaḥ
2.9.13.1,bhrājiṣṇubhir yaḥ parito virājate
2.9.13.2,lasad-vimānāvalibhir mahātmanām
2.9.13.3,vidyotamānaḥ pramadottamādyubhiḥ
2.9.13.4,savidyud-abhrāvalibhir yathā nabhaḥ
2.9.14.1,śrīr yatra rūpiṇy urugāya-pādayoḥ
2.9.14.2,karoti mānaṁ bahudhā vibhūtibhiḥ
2.9.14.3,preṅkhaṁ śritā yā kusumākarānugair
2.9.14.4,vigīyamānā priya-karma-gāyatī
2.9.15.1,dadarśa tatrākhila-sātvatāṁ patiṁ
2.9.15.2,śriyaḥ patiṁ yajña-patiṁ jagat-patim
2.9.15.3,sunanda-nanda-prabalārhaṇādibhiḥ
2.9.15.4,sva-pārṣadāgraiḥ parisevitaṁ vibhum
2.9.16.1,bhṛtya-prasādābhimukhaṁ dṛg-āsavaṁ
2.9.16.2,prasanna-hāsāruṇa-locanānanam
2.9.16.3,kirīṭinaṁ kuṇḍalinaṁ catur-bhujaṁ
2.9.16.4,pītāṁśukaṁ vakṣasi lakṣitaṁ śriyā
2.9.17.1,adhyarhaṇīyāsanam āsthitaṁ paraṁ
2.9.17.2,vṛtaṁ catuḥ-ṣoḍaśa-pañca-śaktibhiḥ
2.9.17.3,yuktaṁ bhagaiḥ svair itaratra cādhruvaiḥ
2.9.17.4,sva eva dhāman ramamāṇam īśvaram
2.9.18.1,tad-darśanāhlāda-pariplutāntaro
2.9.18.2,hṛṣyat-tanuḥ prema-bharāśru-locanaḥ
2.9.18.3,nanāma pādāmbujam asya viśva-sṛg
2.9.18.4,yat pāramahaṁsyena pathādhigamyate
2.9.19.1,taṁ prīyamāṇaṁ samupasthitaṁ kaviṁ
2.9.19.2,prajā-visarge nija-śāsanārhaṇam
2.9.19.3,babhāṣa īṣat-smita-śociṣā girā
2.9.19.4,priyaḥ priyaṁ prīta-manāḥ kare spṛśan
2.9.20.1,śrī-bhagavān uvāca
2.9.21.1,varaṁ varaya bhadraṁ te
2.9.21.2,vareśaṁ mābhivāñchitam
2.9.21.3,brahmañ chreyaḥ-pariśrāmaḥ
2.9.21.4,puṁsāṁ mad-darśanāvadhiḥ
2.9.22.1,manīṣitānubhāvo ’yaṁ
2.9.22.2,mama lokāvalokanam
2.9.22.3,yad upaśrutya rahasi
2.9.22.4,cakartha paramaṁ tapaḥ
2.9.23.1,pratyādiṣṭaṁ mayā tatra
2.9.23.2,tvayi karma-vimohite
2.9.23.3,tapo me hṛdayaṁ sākṣād
2.9.23.4,ātmāhaṁ tapaso ’nagha
2.9.24.1,sṛjāmi tapasaivedaṁ
2.9.24.2,grasāmi tapasā punaḥ
2.9.24.3,bibharmi tapasā viśvaṁ
2.9.24.4,vīryaṁ me duścaraṁ tapaḥ
2.9.25.1,brahmovāca
2.9.26.1,tathāpi nāthamānasya
2.9.26.2,nātha nāthaya nāthitam
2.9.26.3,parāvare yathā rūpe
2.9.26.4,jānīyāṁ te tv arūpiṇaḥ
2.9.27.1,yathātma-māyā-yogena
2.9.27.2,nānā-śakty-upabṛṁhitam
2.9.27.3,vilumpan visṛjan gṛhṇan
2.9.27.4,bibhrad ātmānam ātmanā
2.9.28.1,krīḍasy amogha-saṅkalpa
2.9.28.2,ūrṇanābhir yathorṇute
2.9.28.3,tathā tad-viṣayāṁ dhehi
2.9.28.4,manīṣāṁ mayi mādhava
2.9.29.1,bhagavac-chikṣitam ahaṁ
2.9.29.2,karavāṇi hy atandritaḥ
2.9.29.3,nehamānaḥ prajā-sargaṁ
2.9.29.4,badhyeyaṁ yad-anugrahāt
2.9.30.1,yāvat sakhā sakhyur iveśa te kṛtaḥ
2.9.30.2,prajā-visarge vibhajāmi bho janam
2.9.30.3,aviklavas te parikarmaṇi sthito
2.9.30.4,mā me samunnaddha-mado ’ja māninaḥ
2.9.31.1,śrī-bhagavān uvāca
2.9.32.1,yāvān ahaṁ yathā-bhāvo
2.9.32.2,yad-rūpa-guṇa-karmakaḥ
2.9.32.3,tathaiva tattva-vijñānam
2.9.32.4,astu te mad-anugrahāt
2.9.33.1,aham evāsam evāgre
2.9.33.2,nānyad yat sad-asat param
2.9.33.3,paścād ahaṁ yad etac ca
2.9.33.4,yo ’vaśiṣyeta so ’smy aham
2.9.34.1,ṛte ’rthaṁ yat pratīyeta
2.9.34.2,na pratīyeta cātmani
2.9.34.3,tad vidyād ātmano māyāṁ
2.9.34.4,yathābhāso yathā tamaḥ
2.9.35.1,yathā mahānti bhūtāni
2.9.35.2,bhūteṣūccāvaceṣv anu
2.9.35.3,praviṣṭāny apraviṣṭāni
2.9.35.4,tathā teṣu na teṣv aham
2.9.36.1,etāvad eva jijñāsyaṁ
2.9.36.2,tattva-jijñāsunātmanaḥ
2.9.36.3,anvaya-vyatirekābhyāṁ
2.9.36.4,yat syāt sarvatra sarvadā
2.9.37.1,etan mataṁ samātiṣṭha
2.9.37.2,parameṇa samādhinā
2.9.37.3,bhavān kalpa-vikalpeṣu
2.9.37.4,na vimuhyati karhicit
2.9.38.1,śrī-śuka uvāca
2.9.39.1,antarhitendriyārthāya
2.9.39.2,haraye vihitāñjaliḥ
2.9.39.3,sarva-bhūtamayo viśvaṁ
2.9.39.4,sasarjedaṁ sa pūrvavat
2.9.40.1,prajāpatir dharma-patir
2.9.40.2,ekadā niyamān yamān
2.9.40.3,bhadraṁ prajānām anvicchann
2.9.40.4,ātiṣṭhat svārtha-kāmyayā
2.9.41.1,taṁ nāradaḥ priyatamo
2.9.41.2,rikthādānām anuvrataḥ
2.9.41.3,śuśrūṣamāṇaḥ śīlena
2.9.41.4,praśrayeṇa damena ca
2.9.42.1,māyāṁ vividiṣan viṣṇor
2.9.42.2,māyeśasya mahā-muniḥ
2.9.42.3,mahā-bhāgavato rājan
2.9.42.4,pitaraṁ paryatoṣayat
2.9.43.1,tuṣṭaṁ niśāmya pitaraṁ
2.9.43.2,lokānāṁ prapitāmaham
2.9.43.3,devarṣiḥ paripapraccha
2.9.43.4,bhavān yan mānupṛcchati
2.9.44.1,tasmā idaṁ bhāgavataṁ
2.9.44.2,purāṇaṁ daśa-lakṣaṇam
2.9.44.3,proktaṁ bhagavatā prāha
2.9.44.4,prītaḥ putrāya bhūta-kṛt
2.9.45.1,nāradaḥ prāha munaye
2.9.45.2,sarasvatyās taṭe nṛpa
2.9.45.3,dhyāyate brahma paramaṁ
2.9.45.4,vyāsāyāmita-tejase
2.9.46.1,yad utāhaṁ tvayā pṛṣṭo
2.9.46.2,vairājāt puruṣād idam
2.9.46.3,yathāsīt tad upākhyāste
2.9.46.4,praśnān anyāṁś ca kṛtsnaśaḥ
2.10.1.1,śrī-śuka uvāca
2.10.2.1,daśamasya viśuddhy-arthaṁ
2.10.2.2,navānām iha lakṣaṇam
2.10.2.3,varṇayanti mahātmānaḥ
2.10.2.4,śrutenārthena cāñjasā
2.10.3.1,bhūta-mātrendriya-dhiyāṁ
2.10.3.2,janma sarga udāhṛtaḥ
2.10.3.3,brahmaṇo guṇa-vaiṣamyād
2.10.3.4,visargaḥ pauruṣaḥ smṛtaḥ
2.10.4.1,sthitir vaikuṇṭha-vijayaḥ
2.10.4.2,poṣaṇaṁ tad-anugrahaḥ
2.10.4.3,manvantarāṇi sad-dharma
2.10.4.4,ūtayaḥ karma-vāsanāḥ
2.10.5.1,avatārānucaritaṁ
2.10.5.2,hareś cāsyānuvartinām
2.10.5.3,puṁsām īśa-kathāḥ proktā
2.10.5.4,nānākhyānopabṛṁhitāḥ
2.10.6.1,nirodho ’syānuśayanam
2.10.6.2,ātmanaḥ saha śaktibhiḥ
2.10.6.3,muktir hitvānyathā rūpaṁ
2.10.6.4,sva-rūpeṇa vyavasthitiḥ
2.10.7.1,ābhāsaś ca nirodhaś ca
2.10.7.2,yato ’sty adhyavasīyate
2.10.7.3,sa āśrayaḥ paraṁ brahma
2.10.7.4,paramātmeti śabdyate
2.10.8.1,yo ’dhyātmiko ’yaṁ puruṣaḥ
2.10.8.2,so ’sāv evādhidaivikaḥ
2.10.8.3,yas tatrobhaya-vicchedaḥ
2.10.8.4,puruṣo hy ādhibhautikaḥ
2.10.9.1,ekam ekatarābhāve
2.10.9.2,yadā nopalabhāmahe
2.10.9.3,tritayaṁ tatra yo veda
2.10.9.4,sa ātmā svāśrayāśrayaḥ
2.10.10.1,puruṣo ’ṇḍaṁ vinirbhidya
2.10.10.2,yadāsau sa vinirgataḥ
2.10.10.3,ātmano ’yanam anvicchann
2.10.10.4,apo ’srākṣīc chuciḥ śucīḥ
2.10.11.1,tāsv avātsīt sva-sṛṣṭāsu
2.10.11.2,sahasraṁ parivatsarān
2.10.11.3,tena nārāyaṇo nāma
2.10.11.4,yad āpaḥ puruṣodbhavāḥ
2.10.12.1,dravyaṁ karma ca kālaś ca
2.10.12.2,svabhāvo jīva eva ca
2.10.12.3,yad-anugrahataḥ santi
2.10.12.4,na santi yad-upekṣayā
2.10.13.1,eko nānātvam anvicchan
2.10.13.2,yoga-talpāt samutthitaḥ
2.10.13.3,vīryaṁ hiraṇmayaṁ devo
2.10.13.4,māyayā vyasṛjat tridhā
2.10.14.1,adhidaivam athādhyātmam
2.10.14.2,adhibhūtam iti prabhuḥ
2.10.14.3,athaikaṁ pauruṣaṁ vīryaṁ
2.10.14.4,tridhābhidyata tac chṛṇu
2.10.15.1,antaḥ śarīra ākāśāt
2.10.15.2,puruṣasya viceṣṭataḥ
2.10.15.3,ojaḥ saho balaṁ jajñe
2.10.15.4,tataḥ prāṇo mahān asuḥ
2.10.16.1,anuprāṇanti yaṁ prāṇāḥ
2.10.16.2,prāṇantaṁ sarva-jantuṣu
2.10.16.3,apānantam apānanti
2.10.16.4,nara-devam ivānugāḥ
2.10.17.1,prāṇenākṣipatā kṣut tṛḍ
2.10.17.2,antarā jāyate vibhoḥ
2.10.17.3,pipāsato jakṣataś ca
2.10.17.4,prāṅ mukhaṁ nirabhidyata
2.10.18.1,mukhatas tālu nirbhinnaṁ
2.10.18.2,jihvā tatropajāyate
2.10.18.3,tato nānā-raso jajñe
2.10.18.4,jihvayā yo ’dhigamyate
2.10.19.1,vivakṣor mukhato bhūmno
2.10.19.2,vahnir vāg vyāhṛtaṁ tayoḥ
2.10.19.3,jale caitasya suciraṁ
2.10.19.4,nirodhaḥ samajāyata
2.10.20.1,nāsike nirabhidyetāṁ
2.10.20.2,dodhūyati nabhasvati
2.10.20.3,tatra vāyur gandha-vaho
2.10.20.4,ghrāṇo nasi jighṛkṣataḥ
2.10.21.1,yadātmani nirālokam
2.10.21.2,ātmānaṁ ca didṛkṣataḥ
2.10.21.3,nirbhinne hy akṣiṇī tasya
2.10.21.4,jyotiś cakṣur guṇa-grahaḥ
2.10.22.1,bodhyamānasya ṛṣibhir
2.10.22.2,ātmanas taj jighṛkṣataḥ
2.10.22.3,karṇau ca nirabhidyetāṁ
2.10.22.4,diśaḥ śrotraṁ guṇa-grahaḥ
2.10.23.1,vastuno mṛdu-kāṭhinya-
2.10.23.2,laghu-gurv-oṣṇa-śītatām
2.10.23.3,jighṛkṣatas tvaṅ nirbhinnā
2.10.23.4,tasyāṁ roma-mahī-ruhāḥ
2.10.23.5,tatra cāntar bahir vātas
2.10.23.6,tvacā labdha-guṇo vṛtaḥ
2.10.24.1,hastau ruruhatus tasya
2.10.24.2,nānā-karma-cikīrṣayā
2.10.24.3,tayos tu balavān indra
2.10.24.4,ādānam ubhayāśrayam
2.10.25.1,gatiṁ jigīṣataḥ pādau
2.10.25.2,ruruhāte ’bhikāmikām
2.10.25.3,padbhyāṁ yajñaḥ svayaṁ havyaṁ
2.10.25.4,karmabhiḥ kriyate nṛbhiḥ
2.10.26.1,nirabhidyata śiśno vai
2.10.26.2,prajānandāmṛtārthinaḥ
2.10.26.3,upastha āsīt kāmānāṁ
2.10.26.4,priyaṁ tad-ubhayāśrayam
2.10.27.1,utsisṛkṣor dhātu-malaṁ
2.10.27.2,nirabhidyata vai gudam
2.10.27.3,tataḥ pāyus tato mitra
2.10.27.4,utsarga ubhayāśrayaḥ
2.10.28.1,āsisṛpsoḥ puraḥ puryā
2.10.28.2,nābhi-dvāram apānataḥ
2.10.28.3,tatrāpānas tato mṛtyuḥ
2.10.28.4,pṛthaktvam ubhayāśrayam
2.10.29.1,āditsor anna-pānānām
2.10.29.2,āsan kukṣy-antra-nāḍayaḥ
2.10.29.3,nadyaḥ samudrāś ca tayos
2.10.29.4,tuṣṭiḥ puṣṭis tad-āśraye
2.10.30.1,nididhyāsor ātma-māyāṁ
2.10.30.2,hṛdayaṁ nirabhidyata
2.10.30.3,tato manaś candra iti
2.10.30.4,saṅkalpaḥ kāma eva ca
2.10.31.1,tvak-carma-māṁsa-rudhira-
2.10.31.2,medo-majjāsthi-dhātavaḥ
2.10.31.3,bhūmy-ap-tejomayāḥ sapta
2.10.31.4,prāṇo vyomāmbu-vāyubhiḥ
2.10.32.1,guṇātmakānīndriyāṇi
2.10.32.2,bhūtādi-prabhavā guṇāḥ
2.10.32.3,manaḥ sarva-vikārātmā
2.10.32.4,buddhir vijñāna-rūpiṇī
2.10.33.1,etad bhagavato rūpaṁ
2.10.33.2,sthūlaṁ te vyāhṛtaṁ mayā
2.10.33.3,mahy-ādibhiś cāvaraṇair
2.10.33.4,aṣṭabhir bahir āvṛtam
2.10.34.1,ataḥ paraṁ sūkṣmatamam
2.10.34.2,avyaktaṁ nirviśeṣaṇam
2.10.34.3,anādi-madhya-nidhanaṁ
2.10.34.4,nityaṁ vāṅ-manasaḥ param
2.10.35.1,amunī bhagavad-rūpe
2.10.35.2,mayā te hy anuvarṇite
2.10.35.3,ubhe api na gṛhṇanti
2.10.35.4,māyā-sṛṣṭe vipaścitaḥ
2.10.36.1,sa vācya-vācakatayā
2.10.36.2,bhagavān brahma-rūpa-dhṛk
2.10.36.3,nāma-rūpa-kriyā dhatte
2.10.36.4,sakarmākarmakaḥ paraḥ
2.10.37-40.1,prajā-patīn manūn devān
2.10.37-40.2,ṛṣīn pitṛ-gaṇān pṛthak
2.10.37-40.3,siddha-cāraṇa-gandharvān
2.10.37-40.4,vidyādhrāsura-guhyakān
2.10.41.1,sattvaṁ rajas tama iti
2.10.41.2,tisraḥ sura-nṛ-nārakāḥ
2.10.41.3,tatrāpy ekaikaśo rājan
2.10.41.4,bhidyante gatayas tridhā
2.10.41.5,yadaikaikataro ’nyābhyāṁ
2.10.41.6,sva-bhāva upahanyate
2.10.42.1,sa evedaṁ jagad-dhātā
2.10.42.2,bhagavān dharma-rūpa-dhṛk
2.10.42.3,puṣṇāti sthāpayan viśvaṁ
2.10.42.4,tiryaṅ-nara-surādibhiḥ
2.10.43.1,tataḥ kālāgni-rudrātmā
2.10.43.2,yat sṛṣṭam idam ātmanaḥ
2.10.43.3,sanniyacchati tat kāle
2.10.43.4,ghanānīkam ivānilaḥ
2.10.44.1,ittham-bhāvena kathito
2.10.44.2,bhagavān bhagavattamaḥ
2.10.44.3,nettham-bhāvena hi paraṁ
2.10.44.4,draṣṭum arhanti sūrayaḥ
2.10.45.1,nāsya karmaṇi janmādau
2.10.45.2,parasyānuvidhīyate
2.10.45.3,kartṛtva-pratiṣedhārthaṁ
2.10.45.4,māyayāropitaṁ hi tat
2.10.46.1,ayaṁ tu brahmaṇaḥ kalpaḥ
2.10.46.2,savikalpa udāhṛtaḥ
2.10.46.3,vidhiḥ sādhāraṇo yatra
2.10.46.4,sargāḥ prākṛta-vaikṛtāḥ
2.10.47.1,parimāṇaṁ ca kālasya
2.10.47.2,kalpa-lakṣaṇa-vigraham
2.10.47.3,yathā purastād vyākhyāsye
2.10.47.4,pādmaṁ kalpam atho śṛṇu
2.10.48.1,śaunaka uvāca
2.10.49-50.1,kṣattuḥ kauśāraves tasya
2.10.49-50.2,saṁvādo ’dhyātma-saṁśritaḥ
2.10.49-50.3,yad vā sa bhagavāṁs tasmai
2.10.49-50.4,pṛṣṭas tattvam uvāca ha
2.10.51.1,sūta uvāca
