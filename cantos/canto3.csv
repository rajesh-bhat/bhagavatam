ids,sentences
3.1.1.1,śrī-śuka uvāca
3.1.2.1,yad vā ayaṁ mantra-kṛd vo
3.1.2.2,bhagavān akhileśvaraḥ
3.1.2.3,pauravendra-gṛhaṁ hitvā
3.1.2.4,praviveśātmasāt kṛtam
3.1.4.1,na hy alpārthodayas tasya
3.1.4.2,vidurasyāmalātmanaḥ
3.1.4.3,tasmin varīyasi praśnaḥ
3.1.4.4,sādhu-vādopabṛṁhitaḥ
3.1.5.1,sūta uvāca
3.1.6.1,śrī-śuka uvāca
3.1.7.1,yadā sabhāyāṁ kuru-deva-devyāḥ
3.1.7.2,keśābhimarśaṁ suta-karma garhyam
3.1.7.3,na vārayām āsa nṛpaḥ snuṣāyāḥ
3.1.7.4,svāsrair harantyāḥ kuca-kuṅkumāni
3.1.8.1,dyūte tv adharmeṇa jitasya sādhoḥ
3.1.8.2,satyāvalambasya vanaṁ gatasya
3.1.8.3,na yācato ’dāt samayena dāyaṁ
3.1.8.4,tamo-juṣāṇo yad ajāta-śatroḥ
3.1.9.1,yadā ca pārtha-prahitaḥ sabhāyāṁ
3.1.9.2,jagad-gurur yāni jagāda kṛṣṇaḥ
3.1.9.3,na tāni puṁsām amṛtāyanāni
3.1.9.4,rājoru mene kṣata-puṇya-leśaḥ
3.1.10.1,yadopahūto bhavanaṁ praviṣṭo
3.1.10.2,mantrāya pṛṣṭaḥ kila pūrvajena
3.1.10.3,athāha tan mantra-dṛśāṁ varīyān
3.1.10.4,yan mantriṇo vaidurikaṁ vadanti
3.1.11.1,ajāta-śatroḥ pratiyaccha dāyaṁ
3.1.11.2,titikṣato durviṣahaṁ tavāgaḥ
3.1.11.3,sahānujo yatra vṛkodarāhiḥ
3.1.11.4,śvasan ruṣā yat tvam alaṁ bibheṣi
3.1.12.1,pārthāṁs tu devo bhagavān mukundo
3.1.12.2,gṛhītavān sakṣiti-deva-devaḥ
3.1.12.3,āste sva-puryāṁ yadu-deva-devo
3.1.12.4,vinirjitāśeṣa-nṛdeva-devaḥ
3.1.13.1,sa eṣa doṣaḥ puruṣa-dviḍ āste
3.1.13.2,gṛhān praviṣṭo yam apatya-matyā
3.1.13.3,puṣṇāsi kṛṣṇād vimukho gata-śrīs
3.1.13.4,tyajāśv aśaivaṁ kula-kauśalāya
3.1.14.1,ity ūcivāṁs tatra suyodhanena
3.1.14.2,pravṛddha-kopa-sphuritādhareṇa
3.1.14.3,asat-kṛtaḥ sat-spṛhaṇīya-śīlaḥ
3.1.14.4,kṣattā sakarṇānuja-saubalena
3.1.15.1,ka enam atropajuhāva jihmaṁ
3.1.15.2,dāsyāḥ sutaṁ yad-balinaiva puṣṭaḥ
3.1.15.3,tasmin pratīpaḥ parakṛtya āste
3.1.15.4,nirvāsyatām āśu purāc chvasānaḥ
3.1.16.1,svayaṁ dhanur dvāri nidhāya māyāṁ
3.1.16.2,bhrātuḥ puro marmasu tāḍito ’pi
3.1.16.3,sa ittham atyulbaṇa-karṇa-bāṇair
3.1.16.4,gata-vyatho ’yād uru mānayānaḥ
3.1.17.1,sa nirgataḥ kaurava-puṇya-labdho
3.1.17.2,gajāhvayāt tīrtha-padaḥ padāni
3.1.17.3,anvākramat puṇya-cikīrṣayorvyām
3.1.17.4,adhiṣṭhito yāni sahasra-mūrtiḥ
3.1.18.1,pureṣu puṇyopavanādri-kuñjeṣv
3.1.18.2,apaṅka-toyeṣu sarit-saraḥsu
3.1.18.3,ananta-liṅgaiḥ samalaṅkṛteṣu
3.1.18.4,cacāra tīrthāyataneṣv ananyaḥ
3.1.19.1,gāṁ paryaṭan medhya-vivikta-vṛttiḥ
3.1.19.2,sadāpluto ’dhaḥ śayano ’vadhūtaḥ
3.1.19.3,alakṣitaḥ svair avadhūta-veṣo
3.1.19.4,vratāni cere hari-toṣaṇāni
3.1.20.1,itthaṁ vrajan bhāratam eva varṣaṁ
3.1.20.2,kālena yāvad gatavān prabhāsam
3.1.20.3,tāvac chaśāsa kṣitim eka cakrām
3.1.20.4,ekātapatrām ajitena pārthaḥ
3.1.21.1,tatrātha śuśrāva suhṛd-vinaṣṭiṁ
3.1.21.2,vanaṁ yathā veṇuja-vahni-saṁśrayam
3.1.21.3,saṁspardhayā dagdham athānuśocan
3.1.21.4,sarasvatīṁ pratyag iyāya tūṣṇīm
3.1.22.1,tasyāṁ tritasyośanaso manoś ca
3.1.22.2,pṛthor athāgner asitasya vāyoḥ
3.1.22.3,tīrthaṁ sudāsasya gavāṁ guhasya
3.1.22.4,yac chrāddhadevasya sa āsiṣeve
3.1.23.1,anyāni ceha dvija-deva-devaiḥ
3.1.23.2,kṛtāni nānāyatanāni viṣṇoḥ
3.1.23.3,pratyaṅga-mukhyāṅkita-mandirāṇi
3.1.23.4,yad-darśanāt kṛṣṇam anusmaranti
3.1.24.1,tatas tv ativrajya surāṣṭram ṛddhaṁ
3.1.24.2,sauvīra-matsyān kurujāṅgalāṁś ca
3.1.24.3,kālena tāvad yamunām upetya
3.1.24.4,tatroddhavaṁ bhāgavataṁ dadarśa
3.1.25.1,sa vāsudevānucaraṁ praśāntaṁ
3.1.25.2,bṛhaspateḥ prāk tanayaṁ pratītam
3.1.25.3,āliṅgya gāḍhaṁ praṇayena bhadraṁ
3.1.25.4,svānām apṛcchad bhagavat-prajānām
3.1.26.1,kaccit purāṇau puruṣau svanābhya-
3.1.26.2,pādmānuvṛttyeha kilāvatīrṇau
3.1.26.3,āsāta urvyāḥ kuśalaṁ vidhāya
3.1.26.4,kṛta-kṣaṇau kuśalaṁ śūra-gehe
3.1.27.1,kaccit kurūṇāṁ paramaḥ suhṛn no
3.1.27.2,bhāmaḥ sa āste sukham aṅga śauriḥ
3.1.27.3,yo vai svasṝṇāṁ pitṛvad dadāti
3.1.27.4,varān vadānyo vara-tarpaṇena
3.1.28.1,kaccid varūthādhipatir yadūnāṁ
3.1.28.2,pradyumna āste sukham aṅga vīraḥ
3.1.28.3,yaṁ rukmiṇī bhagavato ’bhilebhe
3.1.28.4,ārādhya viprān smaram ādi-sarge
3.1.29.1,kaccit sukhaṁ sātvata-vṛṣṇi-bhoja-
3.1.29.2,dāśārhakāṇām adhipaḥ sa āste
3.1.29.3,yam abhyaṣiñcac chata-patra-netro
3.1.29.4,nṛpāsanāśāṁ parihṛtya dūrāt
3.1.30.1,kaccid dhareḥ saumya sutaḥ sadṛkṣa
3.1.30.2,āste ’graṇī rathināṁ sādhu sāmbaḥ
3.1.30.3,asūta yaṁ jāmbavatī vratāḍhyā
3.1.30.4,devaṁ guhaṁ yo ’mbikayā dhṛto ’gre
3.1.31.1,kṣemaṁ sa kaccid yuyudhāna āste
3.1.31.2,yaḥ phālgunāl labdha-dhanū-rahasyaḥ
3.1.31.3,lebhe ’ñjasādhokṣaja-sevayaiva
3.1.31.4,gatiṁ tadīyāṁ yatibhir durāpām
3.1.32.1,kaccid budhaḥ svasty anamīva āste
3.1.32.2,śvaphalka-putro bhagavat-prapannaḥ
3.1.32.3,yaḥ kṛṣṇa-pādāṅkita-mārga-pāṁsuṣv
3.1.32.4,aceṣṭata prema-vibhinna-dhairyaḥ
3.1.33.1,kaccic chivaṁ devaka-bhoja-putryā
3.1.33.2,viṣṇu-prajāyā iva deva-mātuḥ
3.1.33.3,yā vai sva-garbheṇa dadhāra devaṁ
3.1.33.4,trayī yathā yajña-vitānam artham
3.1.34.1,apisvid āste bhagavān sukhaṁ vo
3.1.34.2,yaḥ sātvatāṁ kāma-dugho ’niruddhaḥ
3.1.34.3,yam āmananti sma hi śabda-yoniṁ
3.1.34.4,mano-mayaṁ sattva-turīya-tattvam
3.1.35.1,apisvid anye ca nijātma-daivam
3.1.35.2,ananya-vṛttyā samanuvratā ye
3.1.35.3,hṛdīka-satyātmaja-cārudeṣṇa-
3.1.35.4,gadādayaḥ svasti caranti saumya
3.1.36.1,api sva-dorbhyāṁ vijayācyutābhyāṁ
3.1.36.2,dharmeṇa dharmaḥ paripāti setum
3.1.36.3,duryodhano ’tapyata yat-sabhāyāṁ
3.1.36.4,sāmrājya-lakṣmyā vijayānuvṛttyā
3.1.37.1,kiṁ vā kṛtāgheṣv agham atyamarṣī
3.1.37.2,bhīmo ’hivad dīrghatamaṁ vyamuñcat
3.1.37.3,yasyāṅghri-pātaṁ raṇa-bhūr na sehe
3.1.37.4,mārgaṁ gadāyāś carato vicitram
3.1.38.1,kaccid yaśodhā ratha-yūthapānāṁ
3.1.38.2,gāṇḍīva-dhanvoparatārir āste
3.1.38.3,alakṣito yac-chara-kūṭa-gūḍho
3.1.38.4,māyā-kirāto giriśas tutoṣa
3.1.39.1,yamāv utasvit tanayau pṛthāyāḥ
3.1.39.2,pārthair vṛtau pakṣmabhir akṣiṇīva
3.1.39.3,remāta uddāya mṛdhe sva-rikthaṁ
3.1.39.4,parāt suparṇāv iva vajri-vaktrāt
3.1.40.1,aho pṛthāpi dhriyate ’rbhakārthe
3.1.40.2,rājarṣi-varyeṇa vināpi tena
3.1.40.3,yas tv eka-vīro ’dhiratho vijigye
3.1.40.4,dhanur dvitīyaḥ kakubhaś catasraḥ
3.1.41.1,saumyānuśoce tam adhaḥ-patantaṁ
3.1.41.2,bhrātre paretāya vidudruhe yaḥ
3.1.41.3,niryāpito yena suhṛt sva-puryā
3.1.41.4,ahaṁ sva-putrān samanuvratena
3.1.42.1,so ’haṁ harer martya-viḍambanena
3.1.42.2,dṛśo nṛṇāṁ cālayato vidhātuḥ
3.1.42.3,nānyopalakṣyaḥ padavīṁ prasādāc
3.1.42.4,carāmi paśyan gata-vismayo ’tra
3.1.43.1,nūnaṁ nṛpāṇāṁ tri-madotpathānāṁ
3.1.43.2,mahīṁ muhuś cālayatāṁ camūbhiḥ
3.1.43.3,vadhāt prapannārti-jihīrṣayeśo
3.1.43.4,’py upaikṣatāghaṁ bhagavān kurūṇām
3.1.44.1,ajasya janmotpatha-nāśanāya
3.1.44.2,karmāṇy akartur grahaṇāya puṁsām
3.1.44.3,nanv anyathā ko ’rhati deha-yogaṁ
3.1.44.4,paro guṇānām uta karma-tantram
3.1.45.1,tasya prapannākhila-lokapānām
3.1.45.2,avasthitānām anuśāsane sve
3.1.45.3,arthāya jātasya yaduṣv ajasya
3.1.45.4,vārtāṁ sakhe kīrtaya tīrtha-kīrteḥ
3.2.1.1,śrī-śuka uvāca
3.2.2.1,yaḥ pañca-hāyano mātrā
3.2.2.2,prātar-āśāya yācitaḥ
3.2.2.3,tan naicchad racayan yasya
3.2.2.4,saparyāṁ bāla-līlayā
3.2.3.1,sa kathaṁ sevayā tasya
3.2.3.2,kālena jarasaṁ gataḥ
3.2.3.3,pṛṣṭo vārtāṁ pratibrūyād
3.2.3.4,bhartuḥ pādāv anusmaran
3.2.4.1,sa muhūrtam abhūt tūṣṇīṁ
3.2.4.2,kṛṣṇāṅghri-sudhayā bhṛśam
3.2.4.3,tīvreṇa bhakti-yogena
3.2.4.4,nimagnaḥ sādhu nirvṛtaḥ
3.2.5.1,pulakodbhinna-sarvāṅgo
3.2.5.2,muñcan mīlad-dṛśā śucaḥ
3.2.5.3,pūrṇārtho lakṣitas tena
3.2.5.4,sneha-prasara-samplutaḥ
3.2.6.1,śanakair bhagaval-lokān
3.2.6.2,nṛlokaṁ punar āgataḥ
3.2.6.3,vimṛjya netre viduraṁ
3.2.6.4,prītyāhoddhava utsmayan
3.2.7.1,uddhava uvāca
3.2.8.1,durbhago bata loko ’yaṁ
3.2.8.2,yadavo nitarām api
3.2.8.3,ye saṁvasanto na vidur
3.2.8.4,hariṁ mīnā ivoḍupam
3.2.9.1,iṅgita-jñāḥ puru-prauḍhā
3.2.9.2,ekārāmāś ca sātvatāḥ
3.2.9.3,sātvatām ṛṣabhaṁ sarve
3.2.9.4,bhūtāvāsam amaṁsata
3.2.10.1,devasya māyayā spṛṣṭā
3.2.10.2,ye cānyad asad-āśritāḥ
3.2.10.3,bhrāmyate dhīr na tad-vākyair
3.2.10.4,ātmany uptātmano harau
3.2.11.1,pradarśyātapta-tapasām
3.2.11.2,avitṛpta-dṛśāṁ nṛṇām
3.2.11.3,ādāyāntar adhād yas tu
3.2.11.4,sva-bimbaṁ loka-locanam
3.2.12.1,yan martya-līlaupayikaṁ sva-yoga-
3.2.12.2,māyā-balaṁ darśayatā gṛhītam
3.2.12.3,vismāpanaṁ svasya ca saubhagarddheḥ
3.2.12.4,paraṁ padaṁ bhūṣaṇa-bhūṣaṇāṅgam
3.2.13.1,yad dharma-sūnor bata rājasūye
3.2.13.2,nirīkṣya dṛk-svastyayanaṁ tri-lokaḥ
3.2.13.3,kārtsnyena cādyeha gataṁ vidhātur
3.2.13.4,arvāk-sṛtau kauśalam ity amanyata
3.2.14.1,yasyānurāga-pluta-hāsa-rāsa-
3.2.14.2,līlāvaloka-pratilabdha-mānāḥ
3.2.14.3,vraja-striyo dṛgbhir anupravṛtta-
3.2.14.4,dhiyo ’vatasthuḥ kila kṛtya-śeṣāḥ
3.2.15.1,sva-śānta-rūpeṣv itaraiḥ sva-rūpair
3.2.15.2,abhyardyamāneṣv anukampitātmā
3.2.15.3,parāvareśo mahad-aṁśa-yukto
3.2.15.4,hy ajo ’pi jāto bhagavān yathāgniḥ
3.2.16.1,māṁ khedayaty etad ajasya janma-
3.2.16.2,viḍambanaṁ yad vasudeva-gehe
3.2.16.3,vraje ca vāso ’ri-bhayād iva svayaṁ
3.2.16.4,purād vyavātsīd yad-ananta-vīryaḥ
3.2.17.1,dunoti cetaḥ smarato mamaitad
3.2.17.2,yad āha pādāv abhivandya pitroḥ
3.2.17.3,tātāmba kaṁsād uru-śaṅkitānāṁ
3.2.17.4,prasīdataṁ no ’kṛta-niṣkṛtīnām
3.2.18.1,ko vā amuṣyāṅghri-saroja-reṇuṁ
3.2.18.2,vismartum īśīta pumān vijighran
3.2.18.3,yo visphurad-bhrū-viṭapena bhūmer
3.2.18.4,bhāraṁ kṛtāntena tiraścakāra
3.2.19.1,dṛṣṭā bhavadbhir nanu rājasūye
3.2.19.2,caidyasya kṛṣṇaṁ dviṣato ’pi siddhiḥ
3.2.19.3,yāṁ yoginaḥ saṁspṛhayanti samyag
3.2.19.4,yogena kas tad-virahaṁ saheta
3.2.20.1,tathaiva cānye nara-loka-vīrā
3.2.20.2,ya āhave kṛṣṇa-mukhāravindam
3.2.20.3,netraiḥ pibanto nayanābhirāmaṁ
3.2.20.4,pārthāstra-pūtaḥ padam āpur asya
3.2.21.1,svayaṁ tv asāmyātiśayas tryadhīśaḥ
3.2.21.2,svārājya-lakṣmy-āpta-samasta-kāmaḥ
3.2.21.3,baliṁ haradbhiś cira-loka-pālaiḥ
3.2.21.4,kirīṭa-koṭyeḍita-pāda-pīṭhaḥ
3.2.22.1,tat tasya kaiṅkaryam alaṁ bhṛtān no
3.2.22.2,viglāpayaty aṅga yad ugrasenam
3.2.22.3,tiṣṭhan niṣaṇṇaṁ parameṣṭhi-dhiṣṇye
3.2.22.4,nyabodhayad deva nidhārayeti
3.2.23.1,aho bakī yaṁ stana-kāla-kūṭaṁ
3.2.23.2,jighāṁsayāpāyayad apy asādhvī
3.2.23.3,lebhe gatiṁ dhātry-ucitāṁ tato ’nyaṁ
3.2.23.4,kaṁ vā dayāluṁ śaraṇaṁ vrajema
3.2.24.1,manye ’surān bhāgavatāṁs tryadhīśe
3.2.24.2,saṁrambha-mārgābhiniviṣṭa-cittān
3.2.24.3,ye saṁyuge ’cakṣata tārkṣya-putram
3.2.24.4,aṁse sunābhāyudham āpatantam
3.2.25.1,vasudevasya devakyāṁ
3.2.25.2,jāto bhojendra-bandhane
3.2.25.3,cikīrṣur bhagavān asyāḥ
3.2.25.4,śam ajenābhiyācitaḥ
3.2.26.1,tato nanda-vrajam itaḥ
3.2.26.2,pitrā kaṁsād vibibhyatā
3.2.26.3,ekādaśa samās tatra
3.2.26.4,gūḍhārciḥ sa-balo ’vasat
3.2.27.1,parīto vatsapair vatsāṁś
3.2.27.2,cārayan vyaharad vibhuḥ
3.2.27.3,yamunopavane kūjad-
3.2.27.4,dvija-saṅkulitāṅghripe
3.2.28.1,kaumārīṁ darśayaṁś ceṣṭāṁ
3.2.28.2,prekṣaṇīyāṁ vrajaukasām
3.2.28.3,rudann iva hasan mugdha-
3.2.28.4,bāla-siṁhāvalokanaḥ
3.2.29.1,sa eva go-dhanaṁ lakṣmyā
3.2.29.2,niketaṁ sita-go-vṛṣam
3.2.29.3,cārayann anugān gopān
3.2.29.4,raṇad-veṇur arīramat
3.2.30.1,prayuktān bhoja-rājena
3.2.30.2,māyinaḥ kāma-rūpiṇaḥ
3.2.30.3,līlayā vyanudat tāṁs tān
3.2.30.4,bālaḥ krīḍanakān iva
3.2.31.1,vipannān viṣa-pānena
3.2.31.2,nigṛhya bhujagādhipam
3.2.31.3,utthāpyāpāyayad gāvas
3.2.31.4,tat toyaṁ prakṛti-sthitam
3.2.32.1,ayājayad go-savena
3.2.32.2,gopa-rājaṁ dvijottamaiḥ
3.2.32.3,vittasya coru-bhārasya
3.2.32.4,cikīrṣan sad-vyayaṁ vibhuḥ
3.2.33.1,varṣatīndre vrajaḥ kopād
3.2.33.2,bhagnamāne ’tivihvalaḥ
3.2.33.3,gotra-līlātapatreṇa
3.2.33.4,trāto bhadrānugṛhṇatā
3.2.34.1,śarac-chaśi-karair mṛṣṭaṁ
3.2.34.2,mānayan rajanī-mukham
3.2.34.3,gāyan kala-padaṁ reme
3.2.34.4,strīṇāṁ maṇḍala-maṇḍanaḥ
3.3.1.1,uddhava uvāca
3.3.2.1,sāndīpaneḥ sakṛt proktaṁ
3.3.2.2,brahmādhītya sa-vistaram
3.3.2.3,tasmai prādād varaṁ putraṁ
3.3.2.4,mṛtaṁ pañca-janodarāt
3.3.3.1,samāhutā bhīṣmaka-kanyayā ye
3.3.3.2,śriyaḥ savarṇena bubhūṣayaiṣām
3.3.3.3,gāndharva-vṛttyā miṣatāṁ sva-bhāgaṁ
3.3.3.4,jahre padaṁ mūrdhni dadhat suparṇaḥ
3.3.4.1,kakudmino ’viddha-naso damitvā
3.3.4.2,svayaṁvare nāgnajitīm uvāha
3.3.4.3,tad-bhagnamānān api gṛdhyato ’jñāñ
3.3.4.4,jaghne ’kṣataḥ śastra-bhṛtaḥ sva-śastraiḥ
3.3.5.1,priyaṁ prabhur grāmya iva priyāyā
3.3.5.2,vidhitsur ārcchad dyutaruṁ yad-arthe
3.3.5.3,vajry ādravat taṁ sa-gaṇo ruṣāndhaḥ
3.3.5.4,krīḍā-mṛgo nūnam ayaṁ vadhūnām
3.3.6.1,sutaṁ mṛdhe khaṁ vapuṣā grasantaṁ
3.3.6.2,dṛṣṭvā sunābhonmathitaṁ dharitryā
3.3.6.3,āmantritas tat-tanayāya śeṣaṁ
3.3.6.4,dattvā tad-antaḥ-puram āviveśa
3.3.7.1,tatrāhṛtās tā nara-deva-kanyāḥ
3.3.7.2,kujena dṛṣṭvā harim ārta-bandhum
3.3.7.3,utthāya sadyo jagṛhuḥ praharṣa-
3.3.7.4,vrīḍānurāga-prahitāvalokaiḥ
3.3.8.1,āsāṁ muhūrta ekasmin
3.3.8.2,nānāgāreṣu yoṣitām
3.3.8.3,sa-vidhaṁ jagṛhe pāṇīn
3.3.8.4,anurūpaḥ sva-māyayā
3.3.9.1,tāsv apatyāny ajanayad
3.3.9.2,ātma-tulyāni sarvataḥ
3.3.9.3,ekaikasyāṁ daśa daśa
3.3.9.4,prakṛter vibubhūṣayā
3.3.10.1,kāla-māgadha-śālvādīn
3.3.10.2,anīkai rundhataḥ puram
3.3.10.3,ajīghanat svayaṁ divyaṁ
3.3.10.4,sva-puṁsāṁ teja ādiśat
3.3.11.1,śambaraṁ dvividaṁ bāṇaṁ
3.3.11.2,muraṁ balvalam eva ca
3.3.11.3,anyāṁś ca dantavakrādīn
3.3.11.4,avadhīt kāṁś ca ghātayat
3.3.12.1,atha te bhrātṛ-putrāṇāṁ
3.3.12.2,pakṣayoḥ patitān nṛpān
3.3.12.3,cacāla bhūḥ kurukṣetraṁ
3.3.12.4,yeṣām āpatatāṁ balaiḥ
3.3.13.1,sa karṇa-duḥśāsana-saubalānāṁ
3.3.13.2,kumantra-pākena hata-śriyāyuṣam
3.3.13.3,suyodhanaṁ sānucaraṁ śayānaṁ
3.3.13.4,bhagnorum ūrvyāṁ na nananda paśyan
3.3.14.1,kiyān bhuvo ’yaṁ kṣapitoru-bhāro
3.3.14.2,yad droṇa-bhīṣmārjuna-bhīma-mūlaiḥ
3.3.14.3,aṣṭādaśākṣauhiṇiko mad-aṁśair
3.3.14.4,āste balaṁ durviṣahaṁ yadūnām
3.3.15.1,mitho yadaiṣāṁ bhavitā vivādo
3.3.15.2,madhv-āmadātāmra-vilocanānām
3.3.15.3,naiṣāṁ vadhopāya iyān ato ’nyo
3.3.15.4,mayy udyate ’ntardadhate svayaṁ sma
3.3.16.1,evaṁ sañcintya bhagavān
3.3.16.2,sva-rājye sthāpya dharmajam
3.3.16.3,nandayām āsa suhṛdaḥ
3.3.16.4,sādhūnāṁ vartma darśayan
3.3.17.1,uttarāyāṁ dhṛtaḥ pūror
3.3.17.2,vaṁśaḥ sādhv-abhimanyunā
3.3.17.3,sa vai drauṇy-astra-sampluṣṭaḥ
3.3.17.4,punar bhagavatā dhṛtaḥ
3.3.18.1,ayājayad dharma-sutam
3.3.18.2,aśvamedhais tribhir vibhuḥ
3.3.18.3,so ’pi kṣmām anujai rakṣan
3.3.18.4,reme kṛṣṇam anuvrataḥ
3.3.19.1,bhagavān api viśvātmā
3.3.19.2,loka-veda-pathānugaḥ
3.3.19.3,kāmān siṣeve dvārvatyām
3.3.19.4,asaktaḥ sāṅkhyam āsthitaḥ
3.3.20.1,snigdha-smitāvalokena
3.3.20.2,vācā pīyūṣa-kalpayā
3.3.20.3,caritreṇānavadyena
3.3.20.4,śrī-niketena cātmanā
3.3.21.1,imaṁ lokam amuṁ caiva
3.3.21.2,ramayan sutarāṁ yadūn
3.3.21.3,reme kṣaṇadayā datta-
3.3.21.4,kṣaṇa-strī-kṣaṇa-sauhṛdaḥ
3.3.22.1,tasyaivaṁ ramamāṇasya
3.3.22.2,saṁvatsara-gaṇān bahūn
3.3.22.3,gṛhamedheṣu yogeṣu
3.3.22.4,virāgaḥ samajāyata
3.3.23.1,daivādhīneṣu kāmeṣu
3.3.23.2,daivādhīnaḥ svayaṁ pumān
3.3.23.3,ko viśrambheta yogena
3.3.23.4,yogeśvaram anuvrataḥ
3.3.24.1,puryāṁ kadācit krīḍadbhir
3.3.24.2,yadu-bhoja-kumārakaiḥ
3.3.24.3,kopitā munayaḥ śepur
3.3.24.4,bhagavan-mata-kovidāḥ
3.3.25.1,tataḥ katipayair māsair
3.3.25.2,vṛṣṇi-bhojāndhakādayaḥ
3.3.25.3,yayuḥ prabhāsaṁ saṁhṛṣṭā
3.3.25.4,rathair deva-vimohitāḥ
3.3.26.1,tatra snātvā pitṝn devān
3.3.26.2,ṛṣīṁś caiva tad-ambhasā
3.3.26.3,tarpayitvātha viprebhyo
3.3.26.4,gāvo bahu-guṇā daduḥ
3.3.27.1,hiraṇyaṁ rajataṁ śayyāṁ
3.3.27.2,vāsāṁsy ajina-kambalān
3.3.27.3,yānaṁ rathān ibhān kanyā
3.3.27.4,dharāṁ vṛtti-karīm api
3.3.28.1,annaṁ coru-rasaṁ tebhyo
3.3.28.2,dattvā bhagavad-arpaṇam
3.3.28.3,go-viprārthāsavaḥ śūrāḥ
3.3.28.4,praṇemur bhuvi mūrdhabhiḥ
3.4.1.1,uddhava uvāca
3.4.2.1,teṣāṁ maireya-doṣeṇa
3.4.2.2,viṣamīkṛta-cetasām
3.4.2.3,nimlocati ravāv āsīd
3.4.2.4,veṇūnām iva mardanam
3.4.3.1,bhagavān svātma-māyāyā
3.4.3.2,gatiṁ tām avalokya saḥ
3.4.3.3,sarasvatīm upaspṛśya
3.4.3.4,vṛkṣa-mūlam upāviśat
3.4.4.1,ahaṁ cokto bhagavatā
3.4.4.2,prapannārti-hareṇa ha
3.4.4.3,badarīṁ tvaṁ prayāhīti
3.4.4.4,sva-kulaṁ sañjihīrṣuṇā
3.4.5.1,tathāpi tad-abhipretaṁ
3.4.5.2,jānann aham arindama
3.4.5.3,pṛṣṭhato ’nvagamaṁ bhartuḥ
3.4.5.4,pāda-viśleṣaṇākṣamaḥ
3.4.6.1,adrākṣam ekam āsīnaṁ
3.4.6.2,vicinvan dayitaṁ patim
3.4.6.3,śrī-niketaṁ sarasvatyāṁ
3.4.6.4,kṛta-ketam aketanam
3.4.7.1,śyāmāvadātaṁ virajaṁ
3.4.7.2,praśāntāruṇa-locanam
3.4.7.3,dorbhiś caturbhir viditaṁ
3.4.7.4,pīta-kauśāmbareṇa ca
3.4.8.1,vāma ūrāv adhiśritya
3.4.8.2,dakṣiṇāṅghri-saroruham
3.4.8.3,apāśritārbhakāśvattham
3.4.8.4,akṛśaṁ tyakta-pippalam
3.4.9.1,tasmin mahā-bhāgavato
3.4.9.2,dvaipāyana-suhṛt-sakhā
3.4.9.3,lokān anucaran siddha
3.4.9.4,āsasāda yadṛcchayā
3.4.10.1,tasyānuraktasya muner mukundaḥ
3.4.10.2,pramoda-bhāvānata-kandharasya
3.4.10.3,āśṛṇvato mām anurāga-hāsa-
3.4.10.4,samīkṣayā viśramayann uvāca
3.4.11.1,śrī-bhagavān uvāca
3.4.12.1,sa eṣa sādho caramo bhavānām
3.4.12.2,āsāditas te mad-anugraho yat
3.4.12.3,yan māṁ nṛlokān raha utsṛjantaṁ
3.4.12.4,diṣṭyā dadṛśvān viśadānuvṛttyā
3.4.13.1,purā mayā proktam ajāya nābhye
3.4.13.2,padme niṣaṇṇāya mamādi-sarge
3.4.13.3,jñānaṁ paraṁ man-mahimāvabhāsaṁ
3.4.13.4,yat sūrayo bhāgavataṁ vadanti
3.4.14.1,ity ādṛtoktaḥ paramasya puṁsaḥ
3.4.14.2,pratikṣaṇānugraha-bhājano ’ham
3.4.14.3,snehottha-romā skhalitākṣaras taṁ
3.4.14.4,muñcañ chucaḥ prāñjalir ābabhāṣe
3.4.15.1,ko nv īśa te pāda-saroja-bhājāṁ
3.4.15.2,sudurlabho ’rtheṣu caturṣv apīha
3.4.15.3,tathāpi nāhaṁ pravṛṇomi bhūman
3.4.15.4,bhavat-padāmbhoja-niṣevaṇotsukaḥ
3.4.16.1,karmāṇy anīhasya bhavo ’bhavasya te
3.4.16.2,durgāśrayo ’thāri-bhayāt palāyanam
3.4.16.3,kālātmano yat pramadā-yutāśramaḥ
3.4.16.4,svātman-rateḥ khidyati dhīr vidām iha
3.4.17.1,mantreṣu māṁ vā upahūya yat tvam
3.4.17.2,akuṇṭhitākhaṇḍa-sadātma-bodhaḥ
3.4.17.3,pṛccheḥ prabho mugdha ivāpramattas
3.4.17.4,tan no mano mohayatīva deva
3.4.18.1,jñānaṁ paraṁ svātma-rahaḥ-prakāśaṁ
3.4.18.2,provāca kasmai bhagavān samagram
3.4.18.3,api kṣamaṁ no grahaṇāya bhartar
3.4.18.4,vadāñjasā yad vṛjinaṁ tarema
3.4.19.1,ity āvedita-hārdāya
3.4.19.2,mahyaṁ sa bhagavān paraḥ
3.4.19.3,ādideśāravindākṣa
3.4.19.4,ātmanaḥ paramāṁ sthitim
3.4.20.1,sa evam ārādhita-pāda-tīrthād
3.4.20.2,adhīta-tattvātma-vibodha-mārgaḥ
3.4.20.3,praṇamya pādau parivṛtya devam
3.4.20.4,ihāgato ’haṁ virahāturātmā
3.4.21.1,so ’haṁ tad-darśanāhlāda-
3.4.21.2,viyogārti-yutaḥ prabho
3.4.21.3,gamiṣye dayitaṁ tasya
3.4.21.4,badaryāśrama-maṇḍalam
3.4.22.1,yatra nārāyaṇo devo
3.4.22.2,naraś ca bhagavān ṛṣiḥ
3.4.22.3,mṛdu tīvraṁ tapo dīrghaṁ
3.4.22.4,tepāte loka-bhāvanau
3.4.23.1,śrī-śuka uvāca
3.4.24.1,sa taṁ mahā-bhāgavataṁ
3.4.24.2,vrajantaṁ kauravarṣabhaḥ
3.4.24.3,viśrambhād abhyadhattedaṁ
3.4.24.4,mukhyaṁ kṛṣṇa-parigrahe
3.4.25.1,vidura uvāca
3.4.26.1,uddhava uvāca
3.4.27.1,śrī-śuka uvāca
3.4.28.1,rājovāca
3.4.29.1,śrī-śuka uvāca
3.4.30.1,asmāl lokād uparate
3.4.30.2,mayi jñānaṁ mad-āśrayam
3.4.30.3,arhaty uddhava evāddhā
3.4.30.4,sampraty ātmavatāṁ varaḥ
3.4.31.1,noddhavo ’ṇv api man-nyūno
3.4.31.2,yad guṇair nārditaḥ prabhuḥ
3.4.31.3,ato mad-vayunaṁ lokaṁ
3.4.31.4,grāhayann iha tiṣṭhatu
3.4.32.1,evaṁ tri-loka-guruṇā
3.4.32.2,sandiṣṭaḥ śabda-yoninā
3.4.32.3,badaryāśramam āsādya
3.4.32.4,harim īje samādhinā
3.4.33.1,viduro ’py uddhavāc chrutvā
3.4.33.2,kṛṣṇasya paramātmanaḥ
3.4.33.3,krīḍayopātta-dehasya
3.4.33.4,karmāṇi ślāghitāni ca
3.4.34.1,deha-nyāsaṁ ca tasyaivaṁ
3.4.34.2,dhīrāṇāṁ dhairya-vardhanam
3.4.34.3,anyeṣāṁ duṣkarataraṁ
3.4.34.4,paśūnāṁ viklavātmanām
3.4.35.1,ātmānaṁ ca kuru-śreṣṭha
3.4.35.2,kṛṣṇena manasekṣitam
3.4.35.3,dhyāyan gate bhāgavate
3.4.35.4,ruroda prema-vihvalaḥ
3.4.36.1,kālindyāḥ katibhiḥ siddha
3.4.36.2,ahobhir bharatarṣabha
3.4.36.3,prāpadyata svaḥ-saritaṁ
3.4.36.4,yatra mitrā-suto muniḥ
3.5.1.1,śrī-śuka uvāca
3.5.2.1,vidura uvāca
3.5.3.1,janasya kṛṣṇād vimukhasya daivād
3.5.3.2,adharma-śīlasya suduḥkhitasya
3.5.3.3,anugrahāyeha caranti nūnaṁ
3.5.3.4,bhūtāni bhavyāni janārdanasya
3.5.4.1,tat sādhu-varyādiśa vartma śaṁ naḥ
3.5.4.2,saṁrādhito bhagavān yena puṁsām
3.5.4.3,hṛdi sthito yacchati bhakti-pūte
3.5.4.4,jñānaṁ sa-tattvādhigamaṁ purāṇam
3.5.5.1,karoti karmāṇi kṛtāvatāro
3.5.5.2,yāny ātma-tantro bhagavāṁs tryadhīśaḥ
3.5.5.3,yathā sasarjāgra idaṁ nirīhaḥ
3.5.5.4,saṁsthāpya vṛttiṁ jagato vidhatte
3.5.6.1,yathā punaḥ sve kha idaṁ niveśya
3.5.6.2,śete guhāyāṁ sa nivṛtta-vṛttiḥ
3.5.6.3,yogeśvarādhīśvara eka etad
3.5.6.4,anupraviṣṭo bahudhā yathāsīt
3.5.7.1,krīḍan vidhatte dvija-go-surāṇāṁ
3.5.7.2,kṣemāya karmāṇy avatāra-bhedaiḥ
3.5.7.3,mano na tṛpyaty api śṛṇvatāṁ naḥ
3.5.7.4,suśloka-mauleś caritāmṛtāni
3.5.8.1,yais tattva-bhedair adhiloka-nātho
3.5.8.2,lokān alokān saha lokapālān
3.5.8.3,acīkḷpad yatra hi sarva-sattva-
3.5.8.4,nikāya-bhedo ’dhikṛtaḥ pratītaḥ
3.5.9.1,yena prajānām uta ātma-karma-
3.5.9.2,rūpābhidhānāṁ ca bhidāṁ vyadhatta
3.5.9.3,nārāyaṇo viśvasṛg ātma-yonir
3.5.9.4,etac ca no varṇaya vipra-varya
3.5.10.1,parāvareṣāṁ bhagavan vratāni
3.5.10.2,śrutāni me vyāsa-mukhād abhīkṣṇam
3.5.10.3,atṛpnuma kṣulla-sukhāvahānāṁ
3.5.10.4,teṣām ṛte kṛṣṇa-kathāmṛtaughāt
3.5.11.1,kas tṛpnuyāt tīrtha-pado ’bhidhānāt
3.5.11.2,satreṣu vaḥ sūribhir īḍyamānāt
3.5.11.3,yaḥ karṇa-nāḍīṁ puruṣasya yāto
3.5.11.4,bhava-pradāṁ geha-ratiṁ chinatti
3.5.12.1,munir vivakṣur bhagavad-guṇānāṁ
3.5.12.2,sakhāpi te bhāratam āha kṛṣṇaḥ
3.5.12.3,yasmin nṛṇāṁ grāmya-sukhānuvādair
3.5.12.4,matir gṛhītā nu hareḥ kathāyām
3.5.13.1,sā śraddadhānasya vivardhamānā
3.5.13.2,viraktim anyatra karoti puṁsaḥ
3.5.13.3,hareḥ padānusmṛti-nirvṛtasya
3.5.13.4,samasta-duḥkhāpyayam āśu dhatte
3.5.14.1,tāñ chocya-śocyān avido ’nuśoce
3.5.14.2,hareḥ kathāyāṁ vimukhān aghena
3.5.14.3,kṣiṇoti devo ’nimiṣas tu yeṣām
3.5.14.4,āyur vṛthā-vāda-gati-smṛtīnām
3.5.15.1,tad asya kauṣārava śarma-dātur
3.5.15.2,hareḥ kathām eva kathāsu sāram
3.5.15.3,uddhṛtya puṣpebhya ivārta-bandho
3.5.15.4,śivāya naḥ kīrtaya tīrtha-kīrteḥ
3.5.16.1,sa viśva-janma-sthiti-saṁyamārthe
3.5.16.2,kṛtāvatāraḥ pragṛhīta-śaktiḥ
3.5.16.3,cakāra karmāṇy atipūruṣāṇi
3.5.16.4,yānīśvaraḥ kīrtaya tāni mahyam
3.5.17.1,śrī-śuka uvāca
3.5.18.1,maitreya uvāca
3.5.19.1,naitac citraṁ tvayi kṣattar
3.5.19.2,bādarāyaṇa-vīryaje
3.5.19.3,gṛhīto ’nanya-bhāvena
3.5.19.4,yat tvayā harir īśvaraḥ
3.5.20.1,māṇḍavya-śāpād bhagavān
3.5.20.2,prajā-saṁyamano yamaḥ
3.5.20.3,bhrātuḥ kṣetre bhujiṣyāyāṁ
3.5.20.4,jātaḥ satyavatī-sutāt
3.5.21.1,bhavān bhagavato nityaṁ
3.5.21.2,sammataḥ sānugasya ha
3.5.21.3,yasya jñānopadeśāya
3.5.21.4,mādiśad bhagavān vrajan
3.5.22.1,atha te bhagaval-līlā
3.5.22.2,yoga-māyorubṛṁhitāḥ
3.5.22.3,viśva-sthity-udbhavāntārthā
3.5.22.4,varṇayāmy anupūrvaśaḥ
3.5.23.1,bhagavān eka āsedam
3.5.23.2,agra ātmātmanāṁ vibhuḥ
3.5.23.3,ātmecchānugatāv ātmā
3.5.23.4,nānā-maty-upalakṣaṇaḥ
3.5.24.1,sa vā eṣa tadā draṣṭā
3.5.24.2,nāpaśyad dṛśyam ekarāṭ
3.5.24.3,mene ’santam ivātmānaṁ
3.5.24.4,supta-śaktir asupta-dṛk
3.5.25.1,sā vā etasya saṁdraṣṭuḥ
3.5.25.2,śaktiḥ sad-asad-ātmikā
3.5.25.3,māyā nāma mahā-bhāga
3.5.25.4,yayedaṁ nirmame vibhuḥ
3.5.26.1,kāla-vṛttyā tu māyāyāṁ
3.5.26.2,guṇa-mayyām adhokṣajaḥ
3.5.26.3,puruṣeṇātma-bhūtena
3.5.26.4,vīryam ādhatta vīryavān
3.5.27.1,tato ’bhavan mahat-tattvam
3.5.27.2,avyaktāt kāla-coditāt
3.5.27.3,vijñānātmātma-deha-sthaṁ
3.5.27.4,viśvaṁ vyañjaṁs tamo-nudaḥ
3.5.28.1,so ’py aṁśa-guṇa-kālātmā
3.5.28.2,bhagavad-dṛṣṭi-gocaraḥ
3.5.28.3,ātmānaṁ vyakarod ātmā
3.5.28.4,viśvasyāsya sisṛkṣayā
3.5.29.1,mahat-tattvād vikurvāṇād
3.5.29.2,ahaṁ-tattvaṁ vyajāyata
3.5.29.3,kārya-kāraṇa-kartrātmā
3.5.29.4,bhūtendriya-mano-mayaḥ
3.5.29.5,vaikārikas taijasaś ca
3.5.29.6,tāmasaś cety ahaṁ tridhā
3.5.30.1,ahaṁ-tattvād vikurvāṇān
3.5.30.2,mano vaikārikād abhūt
3.5.30.3,vaikārikāś ca ye devā
3.5.30.4,arthābhivyañjanaṁ yataḥ
3.5.31.1,taijasānīndriyāṇy eva
3.5.31.2,jñāna-karma-mayāni ca
3.5.32.1,tāmaso bhūta-sūkṣmādir
3.5.32.2,yataḥ khaṁ liṅgam ātmanaḥ
3.5.33.1,kāla-māyāṁśa-yogena
3.5.33.2,bhagavad-vīkṣitaṁ nabhaḥ
3.5.33.3,nabhaso ’nusṛtaṁ sparśaṁ
3.5.33.4,vikurvan nirmame ’nilam
3.5.34.1,anilo ’pi vikurvāṇo
3.5.34.2,nabhasoru-balānvitaḥ
3.5.34.3,sasarja rūpa-tanmātraṁ
3.5.34.4,jyotir lokasya locanam
3.5.35.1,anilenānvitaṁ jyotir
3.5.35.2,vikurvat paravīkṣitam
3.5.35.3,ādhattāmbho rasa-mayaṁ
3.5.35.4,kāla-māyāṁśa-yogataḥ
3.5.36.1,jyotiṣāmbho ’nusaṁsṛṣṭaṁ
3.5.36.2,vikurvad brahma-vīkṣitam
3.5.36.3,mahīṁ gandha-guṇām ādhāt
3.5.36.4,kāla-māyāṁśa-yogataḥ
3.5.37.1,bhūtānāṁ nabha-ādīnāṁ
3.5.37.2,yad yad bhavyāvarāvaram
3.5.37.3,teṣāṁ parānusaṁsargād
3.5.37.4,yathā saṅkhyaṁ guṇān viduḥ
3.5.38.1,ete devāḥ kalā viṣṇoḥ
3.5.38.2,kāla-māyāṁśa-liṅginaḥ
3.5.38.3,nānātvāt sva-kriyānīśāḥ
3.5.38.4,procuḥ prāñjalayo vibhum
3.5.39.1,devā ūcuḥ
3.5.40.1,dhātar yad asmin bhava īśa jīvās
3.5.40.2,tāpa-trayeṇābhihatā na śarma
3.5.40.3,ātman labhante bhagavaṁs tavāṅghri-
3.5.40.4,cchāyāṁ sa-vidyām ata āśrayema
3.5.41.1,mārganti yat te mukha-padma-nīḍaiś
3.5.41.2,chandaḥ-suparṇair ṛṣayo vivikte
3.5.41.3,yasyāgha-marṣoda-sarid-varāyāḥ
3.5.41.4,padaṁ padaṁ tīrtha-padaḥ prapannāḥ
3.5.42.1,yac chraddhayā śrutavatyā ca bhaktyā
3.5.42.2,sammṛjyamāne hṛdaye ’vadhāya
3.5.42.3,jñānena vairāgya-balena dhīrā
3.5.42.4,vrajema tat te ’ṅghri-saroja-pīṭham
3.5.43.1,viśvasya janma-sthiti-saṁyamārthe
3.5.43.2,kṛtāvatārasya padāmbujaṁ te
3.5.43.3,vrajema sarve śaraṇaṁ yad īśa
3.5.43.4,smṛtaṁ prayacchaty abhayaṁ sva-puṁsām
3.5.44.1,yat sānubandhe ’sati deha-gehe
3.5.44.2,mamāham ity ūḍha-durāgrahāṇām
3.5.44.3,puṁsāṁ sudūraṁ vasato ’pi puryāṁ
3.5.44.4,bhajema tat te bhagavan padābjam
3.5.45.1,tān vai hy asad-vṛttibhir akṣibhir ye
3.5.45.2,parāhṛtāntar-manasaḥ pareśa
3.5.45.3,atho na paśyanty urugāya nūnaṁ
3.5.45.4,ye te padanyāsa-vilāsa-lakṣyāḥ
3.5.46.1,pānena te deva kathā-sudhāyāḥ
3.5.46.2,pravṛddha-bhaktyā viśadāśayā ye
3.5.46.3,vairāgya-sāraṁ pratilabhya bodhaṁ
3.5.46.4,yathāñjasānvīyur akuṇṭha-dhiṣṇyam
3.5.47.1,tathāpare cātma-samādhi-yoga-
3.5.47.2,balena jitvā prakṛtiṁ baliṣṭhām
3.5.47.3,tvām eva dhīrāḥ puruṣaṁ viśanti
3.5.47.4,teṣāṁ śramaḥ syān na tu sevayā te
3.5.48.1,tat te vayaṁ loka-sisṛkṣayādya
3.5.48.2,tvayānusṛṣṭās tribhir ātmabhiḥ sma
3.5.48.3,sarve viyuktāḥ sva-vihāra-tantraṁ
3.5.48.4,na śaknumas tat pratihartave te
3.5.49.1,yāvad baliṁ te ’ja harāma kāle
3.5.49.2,yathā vayaṁ cānnam adāma yatra
3.5.49.3,yathobhayeṣāṁ ta ime hi lokā
3.5.49.4,baliṁ haranto ’nnam adanty anūhāḥ
3.5.50.1,tvaṁ naḥ surāṇām asi sānvayānāṁ
3.5.50.2,kūṭa-stha ādyaḥ puruṣaḥ purāṇaḥ
3.5.50.3,tvaṁ deva śaktyāṁ guṇa-karma-yonau
3.5.50.4,retas tv ajāyāṁ kavim ādadhe ’jaḥ
3.5.51.1,tato vayaṁ mat-pramukhā yad-arthe
3.5.51.2,babhūvimātman karavāma kiṁ te
3.5.51.3,tvaṁ naḥ sva-cakṣuḥ paridehi śaktyā
3.5.51.4,deva kriyārthe yad-anugrahāṇām
3.6.1.1,ṛṣir uvāca
3.6.2.1,kāla-sañjñāṁ tadā devīṁ
3.6.2.2,bibhrac-chaktim urukramaḥ
3.6.2.3,trayoviṁśati tattvānāṁ
3.6.2.4,gaṇaṁ yugapad āviśat
3.6.3.1,so ’nupraviṣṭo bhagavāṁś
3.6.3.2,ceṣṭārūpeṇa taṁ gaṇam
3.6.3.3,bhinnaṁ saṁyojayām āsa
3.6.3.4,suptaṁ karma prabodhayan
3.6.4.1,prabuddha-karmā daivena
3.6.4.2,trayoviṁśatiko gaṇaḥ
3.6.4.3,prerito ’janayat svābhir
3.6.4.4,mātrābhir adhipūruṣam
3.6.5.1,pareṇa viśatā svasmin
3.6.5.2,mātrayā viśva-sṛg-gaṇaḥ
3.6.5.3,cukṣobhānyonyam āsādya
3.6.5.4,yasmin lokāś carācarāḥ
3.6.6.1,hiraṇmayaḥ sa puruṣaḥ
3.6.6.2,sahasra-parivatsarān
3.6.6.3,āṇḍa-kośa uvāsāpsu
3.6.6.4,sarva-sattvopabṛṁhitaḥ
3.6.7.1,sa vai viśva-sṛjāṁ garbho
3.6.7.2,deva-karmātma-śaktimān
3.6.7.3,vibabhājātmanātmānam
3.6.7.4,ekadhā daśadhā tridhā
3.6.8.1,eṣa hy aśeṣa-sattvānām
3.6.8.2,ātmāṁśaḥ paramātmanaḥ
3.6.8.3,ādyo ’vatāro yatrāsau
3.6.8.4,bhūta-grāmo vibhāvyate
3.6.9.1,sādhyātmaḥ sādhidaivaś ca
3.6.9.2,sādhibhūta iti tridhā
3.6.9.3,virāṭ prāṇo daśa-vidha
3.6.9.4,ekadhā hṛdayena ca
3.6.10.1,smaran viśva-sṛjām īśo
3.6.10.2,vijñāpitam adhokṣajaḥ
3.6.10.3,virājam atapat svena
3.6.10.4,tejasaiṣāṁ vivṛttaye
3.6.11.1,atha tasyābhitaptasya
3.6.11.2,katidhāyatanāni ha
3.6.11.3,nirabhidyanta devānāṁ
3.6.11.4,tāni me gadataḥ śṛṇu
3.6.12.1,tasyāgnir āsyaṁ nirbhinnaṁ
3.6.12.2,loka-pālo ’viśat padam
3.6.12.3,vācā svāṁśena vaktavyaṁ
3.6.12.4,yayāsau pratipadyate
3.6.13.1,nirbhinnaṁ tālu varuṇo
3.6.13.2,loka-pālo ’viśad dhareḥ
3.6.13.3,jihvayāṁśena ca rasaṁ
3.6.13.4,yayāsau pratipadyate
3.6.14.1,nirbhinne aśvinau nāse
3.6.14.2,viṣṇor āviśatāṁ padam
3.6.14.3,ghrāṇenāṁśena gandhasya
3.6.14.4,pratipattir yato bhavet
3.6.15.1,nirbhinne akṣiṇī tvaṣṭā
3.6.15.2,loka-pālo ’viśad vibhoḥ
3.6.15.3,cakṣuṣāṁśena rūpāṇāṁ
3.6.15.4,pratipattir yato bhavet
3.6.16.1,nirbhinnāny asya carmāṇi
3.6.16.2,loka-pālo ’nilo ’viśat
3.6.16.3,prāṇenāṁśena saṁsparśaṁ
3.6.16.4,yenāsau pratipadyate
3.6.17.1,karṇāv asya vinirbhinnau
3.6.17.2,dhiṣṇyaṁ svaṁ viviśur diśaḥ
3.6.17.3,śrotreṇāṁśena śabdasya
3.6.17.4,siddhiṁ yena prapadyate
3.6.18.1,tvacam asya vinirbhinnāṁ
3.6.18.2,viviśur dhiṣṇyam oṣadhīḥ
3.6.18.3,aṁśena romabhiḥ kaṇḍūṁ
3.6.18.4,yair asau pratipadyate
3.6.19.1,meḍhraṁ tasya vinirbhinnaṁ
3.6.19.2,sva-dhiṣṇyaṁ ka upāviśat
3.6.19.3,retasāṁśena yenāsāv
3.6.19.4,ānandaṁ pratipadyate
3.6.20.1,gudaṁ puṁso vinirbhinnaṁ
3.6.20.2,mitro lokeśa āviśat
3.6.20.3,pāyunāṁśena yenāsau
3.6.20.4,visargaṁ pratipadyate
3.6.21.1,hastāv asya vinirbhinnāv
3.6.21.2,indraḥ svar-patir āviśat
3.6.21.3,vārtayāṁśena puruṣo
3.6.21.4,yayā vṛttiṁ prapadyate
3.6.22.1,pādāv asya vinirbhinnau
3.6.22.2,lokeśo viṣṇur āviśat
3.6.22.3,gatyā svāṁśena puruṣo
3.6.22.4,yayā prāpyaṁ prapadyate
3.6.23.1,buddhiṁ cāsya vinirbhinnāṁ
3.6.23.2,vāg-īśo dhiṣṇyam āviśat
3.6.23.3,bodhenāṁśena boddhavyam
3.6.23.4,pratipattir yato bhavet
3.6.24.1,hṛdayaṁ cāsya nirbhinnaṁ
3.6.24.2,candramā dhiṣṇyam āviśat
3.6.24.3,manasāṁśena yenāsau
3.6.24.4,vikriyāṁ pratipadyate
3.6.25.1,ātmānaṁ cāsya nirbhinnam
3.6.25.2,abhimāno ’viśat padam
3.6.25.3,karmaṇāṁśena yenāsau
3.6.25.4,kartavyaṁ pratipadyate
3.6.27.1,śīrṣṇo ’sya dyaur dharā padbhyāṁ
3.6.27.2,khaṁ nābher udapadyata
3.6.27.3,guṇānāṁ vṛttayo yeṣu
3.6.27.4,pratīyante surādayaḥ
3.6.28.1,ātyantikena sattvena
3.6.28.2,divaṁ devāḥ prapedire
3.6.28.3,dharāṁ rajaḥ-svabhāvena
3.6.28.4,paṇayo ye ca tān anu
3.6.29.1,tārtīyena svabhāvena
3.6.29.2,bhagavan-nābhim āśritāḥ
3.6.29.3,ubhayor antaraṁ vyoma
3.6.29.4,ye rudra-pārṣadāṁ gaṇāḥ
3.6.30.1,mukhato ’vartata brahma
3.6.30.2,puruṣasya kurūdvaha
3.6.30.3,yas tūnmukhatvād varṇānāṁ
3.6.30.4,mukhyo ’bhūd brāhmaṇo guruḥ
3.6.31.1,bāhubhyo ’vartata kṣatraṁ
3.6.31.2,kṣatriyas tad anuvrataḥ
3.6.31.3,yo jātas trāyate varṇān
3.6.31.4,pauruṣaḥ kaṇṭaka-kṣatāt
3.6.32.1,viśo ’vartanta tasyorvor
3.6.32.2,loka-vṛttikarīr vibhoḥ
3.6.32.3,vaiśyas tad-udbhavo vārtāṁ
3.6.32.4,nṛṇāṁ yaḥ samavartayat
3.6.33.1,padbhyāṁ bhagavato jajñe
3.6.33.2,śuśrūṣā dharma-siddhaye
3.6.33.3,tasyāṁ jātaḥ purā śūdro
3.6.33.4,yad-vṛttyā tuṣyate hariḥ
3.6.34.1,ete varṇāḥ sva-dharmeṇa
3.6.34.2,yajanti sva-guruṁ harim
3.6.34.3,śraddhayātma-viśuddhy-arthaṁ
3.6.34.4,yaj-jātāḥ saha vṛttibhiḥ
3.6.35.1,etat kṣattar bhagavato
3.6.35.2,daiva-karmātma-rūpiṇaḥ
3.6.35.3,kaḥ śraddadhyād upākartuṁ
3.6.35.4,yoga-māyā-balodayam
3.6.36.1,tathāpi kīrtayāmy aṅga
3.6.36.2,yathā-mati yathā-śrutam
3.6.36.3,kīrtiṁ hareḥ svāṁ sat-kartuṁ
3.6.36.4,giram anyābhidhāsatīm
3.6.37.1,ekānta-lābhaṁ vacaso nu puṁsāṁ
3.6.37.2,suśloka-mauler guṇa-vādam āhuḥ
3.6.37.3,śruteś ca vidvadbhir upākṛtāyāṁ
3.6.37.4,kathā-sudhāyām upasamprayogam
3.6.38.1,ātmano ’vasito vatsa
3.6.38.2,mahimā kavinādinā
3.6.38.3,saṁvatsara-sahasrānte
3.6.38.4,dhiyā yoga-vipakkayā
3.6.39.1,ato bhagavato māyā
3.6.39.2,māyinām api mohinī
3.6.39.3,yat svayaṁ cātma-vartmātmā
3.6.39.4,na veda kim utāpare
3.6.40.1,yato ’prāpya nyavartanta
3.6.40.2,vācaś ca manasā saha
3.6.40.3,ahaṁ cānya ime devās
3.6.40.4,tasmai bhagavate namaḥ
3.7.1.1,śrī-śuka uvāca
3.7.2.1,vidura uvāca
3.7.3.1,krīḍāyām udyamo ’rbhasya
3.7.3.2,kāmaś cikrīḍiṣānyataḥ
3.7.3.3,svatas-tṛptasya ca kathaṁ
3.7.3.4,nivṛttasya sadānyataḥ
3.7.4.1,asrākṣīd bhagavān viśvaṁ
3.7.4.2,guṇa-mayyātma-māyayā
3.7.4.3,tayā saṁsthāpayaty etad
3.7.4.4,bhūyaḥ pratyapidhāsyati
3.7.5.1,deśataḥ kālato yo ’sāv
3.7.5.2,avasthātaḥ svato ’nyataḥ
3.7.5.3,aviluptāvabodhātmā
3.7.5.4,sa yujyetājayā katham
3.7.6.1,bhagavān eka evaiṣa
3.7.6.2,sarva-kṣetreṣv avasthitaḥ
3.7.6.3,amuṣya durbhagatvaṁ vā
3.7.6.4,kleśo vā karmabhiḥ kutaḥ
3.7.7.1,etasmin me mano vidvan
3.7.7.2,khidyate ’jñāna-saṅkaṭe
3.7.7.3,tan naḥ parāṇuda vibho
3.7.7.4,kaśmalaṁ mānasaṁ mahat
3.7.8.1,śrī-śuka uvāca
3.7.9.1,maitreya uvāca
3.7.10.1,yad arthena vināmuṣya
3.7.10.2,puṁsa ātma-viparyayaḥ
3.7.10.3,pratīyata upadraṣṭuḥ
3.7.10.4,sva-śiraś chedanādikaḥ
3.7.11.1,yathā jale candramasaḥ
3.7.11.2,kampādis tat-kṛto guṇaḥ
3.7.11.3,dṛśyate ’sann api draṣṭur
3.7.11.4,ātmano ’nātmano guṇaḥ
3.7.12.1,sa vai nivṛtti-dharmeṇa
3.7.12.2,vāsudevānukampayā
3.7.12.3,bhagavad-bhakti-yogena
3.7.12.4,tirodhatte śanair iha
3.7.13.1,yadendriyoparāmo ’tha
3.7.13.2,draṣṭrātmani pare harau
3.7.13.3,vilīyante tadā kleśāḥ
3.7.13.4,saṁsuptasyeva kṛtsnaśaḥ
3.7.14.1,aśeṣa-saṅkleśa-śamaṁ vidhatte
3.7.14.2,guṇānuvāda-śravaṇaṁ murāreḥ
3.7.14.3,kiṁ vā punas tac-caraṇāravinda-
3.7.14.4,parāga-sevā-ratir ātma-labdhā
3.7.15.1,vidura uvāca
3.7.16.1,sādhv etad vyāhṛtaṁ vidvan
3.7.16.2,nātma-māyāyanaṁ hareḥ
3.7.16.3,ābhāty apārthaṁ nirmūlaṁ
3.7.16.4,viśva-mūlaṁ na yad bahiḥ
3.7.17.1,yaś ca mūḍhatamo loke
3.7.17.2,yaś ca buddheḥ paraṁ gataḥ
3.7.17.3,tāv ubhau sukham edhete
3.7.17.4,kliśyaty antarito janaḥ
3.7.18.1,arthābhāvaṁ viniścitya
3.7.18.2,pratītasyāpi nātmanaḥ
3.7.18.3,tāṁ cāpi yuṣmac-caraṇa-
3.7.18.4,sevayāhaṁ parāṇude
3.7.19.1,yat-sevayā bhagavataḥ
3.7.19.2,kūṭa-sthasya madhu-dviṣaḥ
3.7.19.3,rati-rāso bhavet tīvraḥ
3.7.19.4,pādayor vyasanārdanaḥ
3.7.20.1,durāpā hy alpa-tapasaḥ
3.7.20.2,sevā vaikuṇṭha-vartmasu
3.7.20.3,yatropagīyate nityaṁ
3.7.20.4,deva-devo janārdanaḥ
3.7.21.1,sṛṣṭvāgre mahad-ādīni
3.7.21.2,sa-vikārāṇy anukramāt
3.7.21.3,tebhyo virājam uddhṛtya
3.7.21.4,tam anu prāviśad vibhuḥ
3.7.22.1,yam āhur ādyaṁ puruṣaṁ
3.7.22.2,sahasrāṅghry-ūru-bāhukam
3.7.22.3,yatra viśva ime lokāḥ
3.7.22.4,sa-vikāśaṁ ta āsate
3.7.23.1,yasmin daśa-vidhaḥ prāṇaḥ
3.7.23.2,sendriyārthendriyas tri-vṛt
3.7.23.3,tvayerito yato varṇās
3.7.23.4,tad-vibhūtīr vadasva naḥ
3.7.24.1,yatra putraiś ca pautraiś ca
3.7.24.2,naptṛbhiḥ saha gotrajaiḥ
3.7.24.3,prajā vicitrākṛtaya
3.7.24.4,āsan yābhir idaṁ tatam
3.7.25.1,prajāpatīnāṁ sa patiś
3.7.25.2,cakḷpe kān prajāpatīn
3.7.25.3,sargāṁś caivānusargāṁś ca
3.7.25.4,manūn manvantarādhipān
3.7.26.1,upary adhaś ca ye lokā
3.7.26.2,bhūmer mitrātmajāsate
3.7.26.3,teṣāṁ saṁsthāṁ pramāṇaṁ ca
3.7.26.4,bhūr-lokasya ca varṇaya
3.7.27.1,tiryaṅ-mānuṣa-devānāṁ
3.7.27.2,sarīsṛpa-patattriṇām
3.7.27.3,vada naḥ sarga-saṁvyūhaṁ
3.7.27.4,gārbha-sveda-dvijodbhidām
3.7.28.1,guṇāvatārair viśvasya
3.7.28.2,sarga-sthity-apyayāśrayam
3.7.28.3,sṛjataḥ śrīnivāsasya
3.7.28.4,vyācakṣvodāra-vikramam
3.7.29.1,varṇāśrama-vibhāgāṁś ca
3.7.29.2,rūpa-śīla-svabhāvataḥ
3.7.29.3,ṛṣīṇāṁ janma-karmāṇi
3.7.29.4,vedasya ca vikarṣaṇam
3.7.30.1,yajñasya ca vitānāni
3.7.30.2,yogasya ca pathaḥ prabho
3.7.30.3,naiṣkarmyasya ca sāṅkhyasya
3.7.30.4,tantraṁ vā bhagavat-smṛtam
3.7.31.1,pāṣaṇḍa-patha-vaiṣamyaṁ
3.7.31.2,pratiloma-niveśanam
3.7.31.3,jīvasya gatayo yāś ca
3.7.31.4,yāvatīr guṇa-karmajāḥ
3.7.32.1,dharmārtha-kāma-mokṣāṇāṁ
3.7.32.2,nimittāny avirodhataḥ
3.7.32.3,vārtāyā daṇḍa-nīteś ca
3.7.32.4,śrutasya ca vidhiṁ pṛthak
3.7.33.1,śrāddhasya ca vidhiṁ brahman
3.7.33.2,pitṝṇāṁ sargam eva ca
3.7.33.3,graha-nakṣatra-tārāṇāṁ
3.7.33.4,kālāvayava-saṁsthitim
3.7.34.1,dānasya tapaso vāpi
3.7.34.2,yac ceṣṭā-pūrtayoḥ phalam
3.7.34.3,pravāsa-sthasya yo dharmo
3.7.34.4,yaś ca puṁsa utāpadi
3.7.35.1,yena vā bhagavāṁs tuṣyed
3.7.35.2,dharma-yonir janārdanaḥ
3.7.35.3,samprasīdati vā yeṣām
3.7.35.4,etad ākhyāhi me ’nagha
3.7.36.1,anuvratānāṁ śiṣyāṇāṁ
3.7.36.2,putrāṇāṁ ca dvijottama
3.7.36.3,anāpṛṣṭam api brūyur
3.7.36.4,guravo dīna-vatsalāḥ
3.7.37.1,tattvānāṁ bhagavaṁs teṣāṁ
3.7.37.2,katidhā pratisaṅkramaḥ
3.7.37.3,tatremaṁ ka upāsīran
3.7.37.4,ka u svid anuśerate
3.7.38.1,puruṣasya ca saṁsthānaṁ
3.7.38.2,svarūpaṁ vā parasya ca
3.7.38.3,jñānaṁ ca naigamaṁ yat tad
3.7.38.4,guru-śiṣya-prayojanam
3.7.39.1,nimittāni ca tasyeha
3.7.39.2,proktāny anagha-sūribhiḥ
3.7.39.3,svato jñānaṁ kutaḥ puṁsāṁ
3.7.39.4,bhaktir vairāgyam eva vā
3.7.40.1,etān me pṛcchataḥ praśnān
3.7.40.2,hareḥ karma-vivitsayā
3.7.40.3,brūhi me ’jñasya mitratvād
3.7.40.4,ajayā naṣṭa-cakṣuṣaḥ
3.7.41.1,sarve vedāś ca yajñāś ca
3.7.41.2,tapo dānāni cānagha
3.7.41.3,jīvābhaya-pradānasya
3.7.41.4,na kurvīran kalām api
3.7.42.1,śrī-śuka uvāca
3.8.1.1,maitreya uvāca
3.8.2.1,so ’haṁ nṛṇāṁ kṣulla-sukhāya duḥkhaṁ
3.8.2.2,mahad gatānāṁ viramāya tasya
3.8.2.3,pravartaye bhāgavataṁ purāṇaṁ
3.8.2.4,yad āha sākṣād bhagavān ṛṣibhyaḥ
3.8.3.1,āsīnam urvyāṁ bhagavantam ādyaṁ
3.8.3.2,saṅkarṣaṇaṁ devam akuṇṭha-sattvam
3.8.3.3,vivitsavas tattvam ataḥ parasya
3.8.3.4,kumāra-mukhyā munayo ’nvapṛcchan
3.8.4.1,svam eva dhiṣṇyaṁ bahu mānayantaṁ
3.8.4.2,yad vāsudevābhidham āmananti
3.8.4.3,pratyag-dhṛtākṣāmbuja-kośam īṣad
3.8.4.4,unmīlayantaṁ vibudhodayāya
3.8.5.1,svardhuny-udārdraiḥ sva-jaṭā-kalāpair
3.8.5.2,upaspṛśantaś caraṇopadhānam
3.8.5.3,padmaṁ yad arcanty ahi-rāja-kanyāḥ
3.8.5.4,sa-prema nānā-balibhir varārthāḥ
3.8.6.1,muhur gṛṇanto vacasānurāga-
3.8.6.2,skhalat-padenāsya kṛtāni taj-jñāḥ
3.8.6.3,kirīṭa-sāhasra-maṇi-praveka-
3.8.6.4,pradyotitoddāma-phaṇā-sahasram
3.8.7.1,proktaṁ kilaitad bhagavattamena
3.8.7.2,nivṛtti-dharmābhiratāya tena
3.8.7.3,sanat-kumārāya sa cāha pṛṣṭaḥ
3.8.7.4,sāṅkhyāyanāyāṅga dhṛta-vratāya
3.8.8.1,sāṅkhyāyanaḥ pāramahaṁsya-mukhyo
3.8.8.2,vivakṣamāṇo bhagavad-vibhūtīḥ
3.8.8.3,jagāda so ’smad-gurave ’nvitāya
3.8.8.4,parāśarāyātha bṛhaspateś ca
3.8.9.1,provāca mahyaṁ sa dayālur ukto
3.8.9.2,muniḥ pulastyena purāṇam ādyam
3.8.9.3,so ’haṁ tavaitat kathayāmi vatsa
3.8.9.4,śraddhālave nityam anuvratāya
3.8.10.1,udāplutaṁ viśvam idaṁ tadāsīd
3.8.10.2,yan nidrayāmīlita-dṛṅ nyamīlayat
3.8.10.3,ahīndra-talpe ’dhiśayāna ekaḥ
3.8.10.4,kṛta-kṣaṇaḥ svātma-ratau nirīhaḥ
3.8.11.1,so ’ntaḥ śarīre ’rpita-bhūta-sūkṣmaḥ
3.8.11.2,kālātmikāṁ śaktim udīrayāṇaḥ
3.8.11.3,uvāsa tasmin salile pade sve
3.8.11.4,yathānalo dāruṇi ruddha-vīryaḥ
3.8.12.1,catur-yugānāṁ ca sahasram apsu
3.8.12.2,svapan svayodīritayā sva-śaktyā
3.8.12.3,kālākhyayāsādita-karma-tantro
3.8.12.4,lokān apītān dadṛśe sva-dehe
3.8.13.1,tasyārtha-sūkṣmābhiniviṣṭa-dṛṣṭer
3.8.13.2,antar-gato ’rtho rajasā tanīyān
3.8.13.3,guṇena kālānugatena viddhaḥ
3.8.13.4,sūṣyaṁs tadābhidyata nābhi-deśāt
3.8.14.1,sa padma-kośaḥ sahasodatiṣṭhat
3.8.14.2,kālena karma-pratibodhanena
3.8.14.3,sva-rociṣā tat salilaṁ viśālaṁ
3.8.14.4,vidyotayann arka ivātma-yoniḥ
3.8.15.1,tal loka-padmaṁ sa u eva viṣṇuḥ
3.8.15.2,prāvīviśat sarva-guṇāvabhāsam
3.8.15.3,tasmin svayaṁ vedamayo vidhātā
3.8.15.4,svayambhuvaṁ yaṁ sma vadanti so ’bhūt
3.8.16.1,tasyāṁ sa cāmbho-ruha-karṇikāyām
3.8.16.2,avasthito lokam apaśyamānaḥ
3.8.16.3,parikraman vyomni vivṛtta-netraś
3.8.16.4,catvāri lebhe ’nudiśaṁ mukhāni
3.8.17.1,tasmād yugānta-śvasanāvaghūrṇa-
3.8.17.2,jalormi-cakrāt salilād virūḍham
3.8.17.3,upāśritaḥ kañjam u loka-tattvaṁ
3.8.17.4,nātmānam addhāvidad ādi-devaḥ
3.8.18.1,ka eṣa yo ’sāv aham abja-pṛṣṭha
3.8.18.2,etat kuto vābjam ananyad apsu
3.8.18.3,asti hy adhastād iha kiñcanaitad
3.8.18.4,adhiṣṭhitaṁ yatra satā nu bhāvyam
3.8.19.1,sa ittham udvīkṣya tad-abja-nāla-
3.8.19.2,nāḍībhir antar-jalam āviveśa
3.8.19.3,nārvāg-gatas tat-khara-nāla-nāla-
3.8.19.4,nābhiṁ vicinvaṁs tad avindatājaḥ
3.8.20.1,tamasy apāre vidurātma-sargaṁ
3.8.20.2,vicinvato ’bhūt sumahāṁs tri-ṇemiḥ
3.8.20.3,yo deha-bhājāṁ bhayam īrayāṇaḥ
3.8.20.4,parikṣiṇoty āyur ajasya hetiḥ
3.8.21.1,tato nivṛtto ’pratilabdha-kāmaḥ
3.8.21.2,sva-dhiṣṇyam āsādya punaḥ sa devaḥ
3.8.21.3,śanair jita-śvāsa-nivṛtta-citto
3.8.21.4,nyaṣīdad ārūḍha-samādhi-yogaḥ
3.8.22.1,kālena so ’jaḥ puruṣāyuṣābhi-
3.8.22.2,pravṛtta-yogena virūḍha-bodhaḥ
3.8.22.3,svayaṁ tad antar-hṛdaye ’vabhātam
3.8.22.4,apaśyatāpaśyata yan na pūrvam
3.8.23.1,mṛṇāla-gaurāyata-śeṣa-bhoga-
3.8.23.2,paryaṅka ekaṁ puruṣaṁ śayānam
3.8.23.3,phaṇātapatrāyuta-mūrdha-ratna-
3.8.23.4,dyubhir hata-dhvānta-yugānta-toye
3.8.24.1,prekṣāṁ kṣipantaṁ haritopalādreḥ
3.8.24.2,sandhyābhra-nīver uru-rukma-mūrdhnaḥ
3.8.24.3,ratnodadhārauṣadhi-saumanasya
3.8.24.4,vana-srajo veṇu-bhujāṅghripāṅghreḥ
3.8.25.1,āyāmato vistarataḥ sva-māna-
3.8.25.2,dehena loka-traya-saṅgraheṇa
3.8.25.3,vicitra-divyābharaṇāṁśukānāṁ
3.8.25.4,kṛta-śriyāpāśrita-veṣa-deham
3.8.26.1,puṁsāṁ sva-kāmāya vivikta-mārgair
3.8.26.2,abhyarcatāṁ kāma-dughāṅghri-padmam
3.8.26.3,pradarśayantaṁ kṛpayā nakhendu-
3.8.26.4,mayūkha-bhinnāṅguli-cāru-patram
3.8.27.1,mukhena lokārti-hara-smitena
3.8.27.2,parisphurat-kuṇḍala-maṇḍitena
3.8.27.3,śoṇāyitenādhara-bimba-bhāsā
3.8.27.4,pratyarhayantaṁ sunasena subhrvā
3.8.28.1,kadamba-kiñjalka-piśaṅga-vāsasā
3.8.28.2,svalaṅkṛtaṁ mekhalayā nitambe
3.8.28.3,hāreṇa cānanta-dhanena vatsa
3.8.28.4,śrīvatsa-vakṣaḥ-sthala-vallabhena
3.8.29.1,parārdhya-keyūra-maṇi-praveka-
3.8.29.2,paryasta-dordaṇḍa-sahasra-śākham
3.8.29.3,avyakta-mūlaṁ bhuvanāṅghripendram
3.8.29.4,ahīndra-bhogair adhivīta-valśam
3.8.30.1,carācarauko bhagavan-mahīdhram
3.8.30.2,ahīndra-bandhuṁ salilopagūḍham
3.8.30.3,kirīṭa-sāhasra-hiraṇya-śṛṅgam
3.8.30.4,āvirbhavat kaustubha-ratna-garbham
3.8.31.1,nivītam āmnāya-madhu-vrata-śriyā
3.8.31.2,sva-kīrti-mayyā vana-mālayā harim
3.8.31.3,sūryendu-vāyv-agny-agamaṁ tri-dhāmabhiḥ
3.8.31.4,parikramat-prādhanikair durāsadam
3.8.32.1,tarhy eva tan-nābhi-saraḥ-sarojam
3.8.32.2,ātmānam ambhaḥ śvasanaṁ viyac ca
3.8.32.3,dadarśa devo jagato vidhātā
3.8.32.4,nātaḥ paraṁ loka-visarga-dṛṣṭiḥ
3.8.33.1,sa karma-bījaṁ rajasoparaktaḥ
3.8.33.2,prajāḥ sisṛkṣann iyad eva dṛṣṭvā
3.8.33.3,astaud visargābhimukhas tam īḍyam
3.8.33.4,avyakta-vartmany abhiveśitātmā
3.9.1.1,brahmovāca
3.9.2.1,rūpaṁ yad etad avabodha-rasodayena
3.9.2.2,śaśvan-nivṛtta-tamasaḥ sad-anugrahāya
3.9.2.3,ādau gṛhītam avatāra-śataika-bījaṁ
3.9.2.4,yan-nābhi-padma-bhavanād aham āvirāsam
3.9.3.1,nātaḥ paraṁ parama yad bhavataḥ svarūpam
3.9.3.2,ānanda-mātram avikalpam aviddha-varcaḥ
3.9.3.3,paśyāmi viśva-sṛjam ekam aviśvam ātman
3.9.3.4,bhūtendriyātmaka-madas ta upāśrito ’smi
3.9.4.1,tad vā idaṁ bhuvana-maṅgala maṅgalāya
3.9.4.2,dhyāne sma no darśitaṁ ta upāsakānām
3.9.4.3,tasmai namo bhagavate ’nuvidhema tubhyaṁ
3.9.4.4,yo ’nādṛto naraka-bhāgbhir asat-prasaṅgaiḥ
3.9.5.1,ye tu tvadīya-caraṇāmbuja-kośa-gandhaṁ
3.9.5.2,jighranti karṇa-vivaraiḥ śruti-vāta-nītam
3.9.5.3,bhaktyā gṛhīta-caraṇaḥ parayā ca teṣāṁ
3.9.5.4,nāpaiṣi nātha hṛdayāmburuhāt sva-puṁsām
3.9.6.1,tāvad bhayaṁ draviṇa-deha-suhṛn-nimittaṁ
3.9.6.2,śokaḥ spṛhā paribhavo vipulaś ca lobhaḥ
3.9.6.3,tāvan mamety asad-avagraha ārti-mūlaṁ
3.9.6.4,yāvan na te ’ṅghrim abhayaṁ pravṛṇīta lokaḥ
3.9.7.1,daivena te hata-dhiyo bhavataḥ prasaṅgāt
3.9.7.2,sarvāśubhopaśamanād vimukhendriyā ye
3.9.7.3,kurvanti kāma-sukha-leśa-lavāya dīnā
3.9.7.4,lobhābhibhūta-manaso ’kuśalāni śaśvat
3.9.8.1,kṣut-tṛṭ-tridhātubhir imā muhur ardyamānāḥ
3.9.8.2,śītoṣṇa-vāta-varaṣair itaretarāc ca
3.9.8.3,kāmāgninācyuta-ruṣā ca sudurbhareṇa
3.9.8.4,sampaśyato mana urukrama sīdate me
3.9.9.1,yāvat pṛthaktvam idam ātmana indriyārtha-
3.9.9.2,māyā-balaṁ bhagavato jana īśa paśyet
3.9.9.3,tāvan na saṁsṛtir asau pratisaṅkrameta
3.9.9.4,vyarthāpi duḥkha-nivahaṁ vahatī kriyārthā
3.9.10.1,ahny āpṛtārta-karaṇā niśi niḥśayānā
3.9.10.2,nānā-manoratha-dhiyā kṣaṇa-bhagna-nidrāḥ
3.9.10.3,daivāhatārtha-racanā ṛṣayo ’pi deva
3.9.10.4,yuṣmat-prasaṅga-vimukhā iha saṁsaranti
3.9.11.1,tvaṁ bhakti-yoga-paribhāvita-hṛt-saroja
3.9.11.2,āsse śrutekṣita-patho nanu nātha puṁsām
3.9.11.3,yad-yad-dhiyā ta urugāya vibhāvayanti
3.9.11.4,tat-tad-vapuḥ praṇayase sad-anugrahāya
3.9.12.1,nātiprasīdati tathopacitopacārair
3.9.12.2,ārādhitaḥ sura-gaṇair hṛdi baddha-kāmaiḥ
3.9.12.3,yat sarva-bhūta-dayayāsad-alabhyayaiko
3.9.12.4,nānā-janeṣv avahitaḥ suhṛd antar-ātmā
3.9.13.1,puṁsām ato vividha-karmabhir adhvarādyair
3.9.13.2,dānena cogra-tapasā paricaryayā ca
3.9.13.3,ārādhanaṁ bhagavatas tava sat-kriyārtho
3.9.13.4,dharmo ’rpitaḥ karhicid mriyate na yatra
3.9.14.1,śaśvat svarūpa-mahasaiva nipīta-bheda-
3.9.14.2,mohāya bodha-dhiṣaṇāya namaḥ parasmai
3.9.14.3,viśvodbhava-sthiti-layeṣu nimitta-līlā-
3.9.14.4,rāsāya te nama idaṁ cakṛmeśvarāya
3.9.15.1,yasyāvatāra-guṇa-karma-viḍambanāni
3.9.15.2,nāmāni ye ’su-vigame vivaśā gṛṇanti
3.9.15.3,te ’naika-janma-śamalaṁ sahasaiva hitvā
3.9.15.4,saṁyānty apāvṛtāmṛtaṁ tam ajaṁ prapadye
3.9.16.1,yo vā ahaṁ ca giriśaś ca vibhuḥ svayaṁ ca
3.9.16.2,sthity-udbhava-pralaya-hetava ātma-mūlam
3.9.16.3,bhittvā tri-pād vavṛdha eka uru-prarohas
3.9.16.4,tasmai namo bhagavate bhuvana-drumāya
3.9.17.1,loko vikarma-nirataḥ kuśale pramattaḥ
3.9.17.2,karmaṇy ayaṁ tvad-udite bhavad-arcane sve
3.9.17.3,yas tāvad asya balavān iha jīvitāśāṁ
3.9.17.4,sadyaś chinatty animiṣāya namo ’stu tasmai
3.9.18.1,yasmād bibhemy aham api dviparārdha-dhiṣṇyam
3.9.18.2,adhyāsitaḥ sakala-loka-namaskṛtaṁ yat
3.9.18.3,tepe tapo bahu-savo ’varurutsamānas
3.9.18.4,tasmai namo bhagavate ’dhimakhāya tubhyam
3.9.19.1,tiryaṅ-manuṣya-vibudhādiṣu jīva-yoniṣv
3.9.19.2,ātmecchayātma-kṛta-setu-parīpsayā yaḥ
3.9.19.3,reme nirasta-viṣayo ’py avaruddha-dehas
3.9.19.4,tasmai namo bhagavate puruṣottamāya
3.9.20.1,yo ’vidyayānupahato ’pi daśārdha-vṛttyā
3.9.20.2,nidrām uvāha jaṭharī-kṛta-loka-yātraḥ
3.9.20.3,antar-jale ’hi-kaśipu-sparśānukūlāṁ
3.9.20.4,bhīmormi-mālini janasya sukhaṁ vivṛṇvan
3.9.21.1,yan-nābhi-padma-bhavanād aham āsam īḍya
3.9.21.2,loka-trayopakaraṇo yad-anugraheṇa
3.9.21.3,tasmai namas ta udara-stha-bhavāya yoga-
3.9.21.4,nidrāvasāna-vikasan-nalinekṣaṇāya
3.9.22.1,so ’yaṁ samasta-jagatāṁ suhṛd eka ātmā
3.9.22.2,sattvena yan mṛḍayate bhagavān bhagena
3.9.22.3,tenaiva me dṛśam anuspṛśatād yathāhaṁ
3.9.22.4,srakṣyāmi pūrvavad idaṁ praṇata-priyo ’sau
3.9.23.1,eṣa prapanna-varado ramayātma-śaktyā
3.9.23.2,yad yat kariṣyati gṛhīta-guṇāvatāraḥ
3.9.23.3,tasmin sva-vikramam idaṁ sṛjato ’pi ceto
3.9.23.4,yuñjīta karma-śamalaṁ ca yathā vijahyām
3.9.24.1,nābhi-hradād iha sato ’mbhasi yasya puṁso
3.9.24.2,vijñāna-śaktir aham āsam ananta-śakteḥ
3.9.24.3,rūpaṁ vicitram idam asya vivṛṇvato me
3.9.24.4,mā rīriṣīṣṭa nigamasya girāṁ visargaḥ
3.9.25.1,so ’sāv adabhra-karuṇo bhagavān vivṛddha-
3.9.25.2,prema-smitena nayanāmburuhaṁ vijṛmbhan
3.9.25.3,utthāya viśva-vijayāya ca no viṣādaṁ
3.9.25.4,mādhvyā girāpanayatāt puruṣaḥ purāṇaḥ
3.9.26.1,maitreya uvāca
3.9.27-28.1,athābhipretam anvīkṣya
3.9.27-28.2,brahmaṇo madhusūdanaḥ
3.9.27-28.3,viṣaṇṇa-cetasaṁ tena
3.9.27-28.4,kalpa-vyatikarāmbhasā
3.9.29.1,śrī-bhagavān uvāca
3.9.30.1,bhūyas tvaṁ tapa ātiṣṭha
3.9.30.2,vidyāṁ caiva mad-āśrayām
3.9.30.3,tābhyām antar-hṛdi brahman
3.9.30.4,lokān drakṣyasy apāvṛtān
3.9.31.1,tata ātmani loke ca
3.9.31.2,bhakti-yuktaḥ samāhitaḥ
3.9.31.3,draṣṭāsi māṁ tataṁ brahman
3.9.31.4,mayi lokāṁs tvam ātmanaḥ
3.9.32.1,yadā tu sarva-bhūteṣu
3.9.32.2,dāruṣv agnim iva sthitam
3.9.32.3,praticakṣīta māṁ loko
3.9.32.4,jahyāt tarhy eva kaśmalam
3.9.33.1,yadā rahitam ātmānaṁ
3.9.33.2,bhūtendriya-guṇāśayaiḥ
3.9.33.3,svarūpeṇa mayopetaṁ
3.9.33.4,paśyan svārājyam ṛcchati
3.9.34.1,nānā-karma-vitānena
3.9.34.2,prajā bahvīḥ sisṛkṣataḥ
3.9.34.3,nātmāvasīdaty asmiṁs te
3.9.34.4,varṣīyān mad-anugrahaḥ
3.9.35.1,ṛṣim ādyaṁ na badhnāti
3.9.35.2,pāpīyāṁs tvāṁ rajo-guṇaḥ
3.9.35.3,yan mano mayi nirbaddhaṁ
3.9.35.4,prajāḥ saṁsṛjato ’pi te
3.9.36.1,jñāto ’haṁ bhavatā tv adya
3.9.36.2,durvijñeyo ’pi dehinām
3.9.36.3,yan māṁ tvaṁ manyase ’yuktaṁ
3.9.36.4,bhūtendriya-guṇātmabhiḥ
3.9.37.1,tubhyaṁ mad-vicikitsāyām
3.9.37.2,ātmā me darśito ’bahiḥ
3.9.37.3,nālena salile mūlaṁ
3.9.37.4,puṣkarasya vicinvataḥ
3.9.38.1,yac cakarthāṅga mat-stotraṁ
3.9.38.2,mat-kathābhyudayāṅkitam
3.9.38.3,yad vā tapasi te niṣṭhā
3.9.38.4,sa eṣa mad-anugrahaḥ
3.9.39.1,prīto ’ham astu bhadraṁ te
3.9.39.2,lokānāṁ vijayecchayā
3.9.39.3,yad astauṣīr guṇamayaṁ
3.9.39.4,nirguṇaṁ mānuvarṇayan
3.9.40.1,ya etena pumān nityaṁ
3.9.40.2,stutvā stotreṇa māṁ bhajet
3.9.40.3,tasyāśu samprasīdeyaṁ
3.9.40.4,sarva-kāma-vareśvaraḥ
3.9.41.1,pūrtena tapasā yajñair
3.9.41.2,dānair yoga-samādhinā
3.9.41.3,rāddhaṁ niḥśreyasaṁ puṁsāṁ
3.9.41.4,mat-prītis tattvavin-matam
3.9.42.1,aham ātmātmanāṁ dhātaḥ
3.9.42.2,preṣṭhaḥ san preyasām api
3.9.42.3,ato mayi ratiṁ kuryād
3.9.42.4,dehādir yat-kṛte priyaḥ
3.9.43.1,sarva-veda-mayenedam
3.9.43.2,ātmanātmātma-yoninā
3.9.43.3,prajāḥ sṛja yathā-pūrvaṁ
3.9.43.4,yāś ca mayy anuśerate
3.9.44.1,maitreya uvāca
3.10.1.1,vidura uvāca
3.10.2.1,ye ca me bhagavan pṛṣṭās
3.10.2.2,tvayy arthā bahuvittama
3.10.2.3,tān vadasvānupūrvyeṇa
3.10.2.4,chindhi naḥ sarva-saṁśayān
3.10.3.1,sūta uvāca
3.10.4.1,maitreya uvāca
3.10.5.1,tad vilokyābja-sambhūto
3.10.5.2,vāyunā yad-adhiṣṭhitaḥ
3.10.5.3,padmam ambhaś ca tat-kāla-
3.10.5.4,kṛta-vīryeṇa kampitam
3.10.6.1,tapasā hy edhamānena
3.10.6.2,vidyayā cātma-saṁsthayā
3.10.6.3,vivṛddha-vijñāna-balo
3.10.6.4,nyapād vāyuṁ sahāmbhasā
3.10.7.1,tad vilokya viyad-vyāpi
3.10.7.2,puṣkaraṁ yad-adhiṣṭhitam
3.10.7.3,anena lokān prāg-līnān
3.10.7.4,kalpitāsmīty acintayat
3.10.8.1,padma-kośaṁ tadāviśya
3.10.8.2,bhagavat-karma-coditaḥ
3.10.8.3,ekaṁ vyabhāṅkṣīd urudhā
3.10.8.4,tridhā bhāvyaṁ dvi-saptadhā
3.10.9.1,etāvāñ jīva-lokasya
3.10.9.2,saṁsthā-bhedaḥ samāhṛtaḥ
3.10.9.3,dharmasya hy animittasya
3.10.9.4,vipākaḥ parameṣṭhy asau
3.10.10.1,vidura uvāca
3.10.11.1,maitreya uvāca
3.10.12.1,viśvaṁ vai brahma-tan-mātraṁ
3.10.12.2,saṁsthitaṁ viṣṇu-māyayā
3.10.12.3,īśvareṇa paricchinnaṁ
3.10.12.4,kālenāvyakta-mūrtinā
3.10.13.1,yathedānīṁ tathāgre ca
3.10.13.2,paścād apy etad īdṛśam
3.10.14.1,sargo nava-vidhas tasya
3.10.14.2,prākṛto vaikṛtas tu yaḥ
3.10.14.3,kāla-dravya-guṇair asya
3.10.14.4,tri-vidhaḥ pratisaṅkramaḥ
3.10.15.1,ādyas tu mahataḥ sargo
3.10.15.2,guṇa-vaiṣamyam ātmanaḥ
3.10.15.3,dvitīyas tv ahamo yatra
3.10.15.4,dravya-jñāna-kriyodayaḥ
3.10.16.1,bhūta-sargas tṛtīyas tu
3.10.16.2,tan-mātro dravya-śaktimān
3.10.16.3,caturtha aindriyaḥ sargo
3.10.16.4,yas tu jñāna-kriyātmakaḥ
3.10.17.1,vaikāriko deva-sargaḥ
3.10.17.2,pañcamo yan-mayaṁ manaḥ
3.10.17.3,ṣaṣṭhas tu tamasaḥ sargo
3.10.17.4,yas tv abuddhi-kṛtaḥ prabhoḥ
3.10.18.1,ṣaḍ ime prākṛtāḥ sargā
3.10.18.2,vaikṛtān api me śṛṇu
3.10.18.3,rajo-bhājo bhagavato
3.10.18.4,līleyaṁ hari-medhasaḥ
3.10.19.1,saptamo mukhya-sargas tu
3.10.19.2,ṣaḍ-vidhas tasthuṣāṁ ca yaḥ
3.10.19.3,vanaspaty-oṣadhi-latā-
3.10.19.4,tvaksārā vīrudho drumāḥ
3.10.20.1,utsrotasas tamaḥ-prāyā
3.10.20.2,antaḥ-sparśā viśeṣiṇaḥ
3.10.21.1,tiraścām aṣṭamaḥ sargaḥ
3.10.21.2,so ’ṣṭāviṁśad-vidho mataḥ
3.10.21.3,avido bhūri-tamaso
3.10.21.4,ghrāṇa-jñā hṛdy avedinaḥ
3.10.22.1,gaur ajo mahiṣaḥ kṛṣṇaḥ
3.10.22.2,sūkaro gavayo ruruḥ
3.10.22.3,dvi-śaphāḥ paśavaś ceme
3.10.22.4,avir uṣṭraś ca sattama
3.10.23.1,kharo ’śvo ’śvataro gauraḥ
3.10.23.2,śarabhaś camarī tathā
3.10.23.3,ete caika-śaphāḥ kṣattaḥ
3.10.23.4,śṛṇu pañca-nakhān paśūn
3.10.24.1,śvā sṛgālo vṛko vyāghro
3.10.24.2,mārjāraḥ śaśa-śallakau
3.10.24.3,siṁhaḥ kapir gajaḥ kūrmo
3.10.24.4,godhā ca makarādayaḥ
3.10.25.1,kaṅka-gṛdhra-baka-śyena-
3.10.25.2,bhāsa-bhallūka-barhiṇaḥ
3.10.25.3,haṁsa-sārasa-cakrāhva-
3.10.25.4,kākolūkādayaḥ khagāḥ
3.10.26.1,arvāk-srotas tu navamaḥ
3.10.26.2,kṣattar eka-vidho nṛṇām
3.10.26.3,rajo ’dhikāḥ karma-parā
3.10.26.4,duḥkhe ca sukha-māninaḥ
3.10.27.1,vaikṛtās traya evaite
3.10.27.2,deva-sargaś ca sattama
3.10.27.3,vaikārikas tu yaḥ proktaḥ
3.10.27.4,kaumāras tūbhayātmakaḥ
3.10.28-29.1,deva-sargaś cāṣṭa-vidho
3.10.28-29.2,vibudhāḥ pitaro ’surāḥ
3.10.28-29.3,gandharvāpsarasaḥ siddhā
3.10.28-29.4,yakṣa-rakṣāṁsi cāraṇāḥ
3.10.30.1,ataḥ paraṁ pravakṣyāmi
3.10.30.2,vaṁśān manvantarāṇi ca
3.10.30.3,evaṁ rajaḥ-plutaḥ sraṣṭā
3.10.30.4,kalpādiṣv ātmabhūr hariḥ
3.10.30.5,sṛjaty amogha-saṅkalpa
3.10.30.6,ātmaivātmānam ātmanā
3.11.1.1,maitreya uvāca
3.11.2.1,sata eva padārthasya
3.11.2.2,svarūpāvasthitasya yat
3.11.2.3,kaivalyaṁ parama-mahān
3.11.2.4,aviśeṣo nirantaraḥ
3.11.3.1,evaṁ kālo ’py anumitaḥ
3.11.3.2,saukṣmye sthaulye ca sattama
3.11.3.3,saṁsthāna-bhuktyā bhagavān
3.11.3.4,avyakto vyakta-bhug vibhuḥ
3.11.4.1,sa kālaḥ paramāṇur vai
3.11.4.2,yo bhuṅkte paramāṇutām
3.11.4.3,sato ’viśeṣa-bhug yas tu
3.11.4.4,sa kālaḥ paramo mahān
3.11.5.1,aṇur dvau paramāṇū syāt
3.11.5.2,trasareṇus trayaḥ smṛtaḥ
3.11.5.3,jālārka-raśmy-avagataḥ
3.11.5.4,kham evānupatann agāt
3.11.6.1,trasareṇu-trikaṁ bhuṅkte
3.11.6.2,yaḥ kālaḥ sa truṭiḥ smṛtaḥ
3.11.6.3,śata-bhāgas tu vedhaḥ syāt
3.11.6.4,tais tribhis tu lavaḥ smṛtaḥ
3.11.7.1,nimeṣas tri-lavo jñeya
3.11.7.2,āmnātas te trayaḥ kṣaṇaḥ
3.11.7.3,kṣaṇān pañca viduḥ kāṣṭhāṁ
3.11.7.4,laghu tā daśa pañca ca
3.11.8.1,laghūni vai samāmnātā
3.11.8.2,daśa pañca ca nāḍikā
3.11.8.3,te dve muhūrtaḥ praharaḥ
3.11.8.4,ṣaḍ yāmaḥ sapta vā nṛṇām
3.11.9.1,dvādaśārdha-palonmānaṁ
3.11.9.2,caturbhiś catur-aṅgulaiḥ
3.11.9.3,svarṇa-māṣaiḥ kṛta-cchidraṁ
3.11.9.4,yāvat prastha-jala-plutam
3.11.10.1,yāmāś catvāraś catvāro
3.11.10.2,martyānām ahanī ubhe
3.11.10.3,pakṣaḥ pañca-daśāhāni
3.11.10.4,śuklaḥ kṛṣṇaś ca mānada
3.11.11.1,tayoḥ samuccayo māsaḥ
3.11.11.2,pitṝṇāṁ tad ahar-niśam
3.11.11.3,dvau tāv ṛtuḥ ṣaḍ ayanaṁ
3.11.11.4,dakṣiṇaṁ cottaraṁ divi
3.11.12.1,ayane cāhanī prāhur
3.11.12.2,vatsaro dvādaśa smṛtaḥ
3.11.12.3,saṁvatsara-śataṁ nṝṇāṁ
3.11.12.4,paramāyur nirūpitam
3.11.13.1,graharkṣa-tārā-cakra-sthaḥ
3.11.13.2,paramāṇv-ādinā jagat
3.11.13.3,saṁvatsarāvasānena
3.11.13.4,paryety animiṣo vibhuḥ
3.11.14.1,saṁvatsaraḥ parivatsara
3.11.14.2,iḍā-vatsara eva ca
3.11.14.3,anuvatsaro vatsaraś ca
3.11.14.4,viduraivaṁ prabhāṣyate
3.11.15.1,yaḥ sṛjya-śaktim urudhocchvasayan sva-śaktyā
3.11.15.2,puṁso ’bhramāya divi dhāvati bhūta-bhedaḥ
3.11.15.3,kālākhyayā guṇamayaṁ kratubhir vitanvaṁs
3.11.15.4,tasmai baliṁ harata vatsara-pañcakāya
3.11.16.1,vidura uvāca
3.11.17.1,bhagavān veda kālasya
3.11.17.2,gatiṁ bhagavato nanu
3.11.17.3,viśvaṁ vicakṣate dhīrā
3.11.17.4,yoga-rāddhena cakṣuṣā
3.11.18.1,maitreya uvāca
3.11.19.1,catvāri trīṇi dve caikaṁ
3.11.19.2,kṛtādiṣu yathā-kramam
3.11.19.3,saṅkhyātāni sahasrāṇi
3.11.19.4,dvi-guṇāni śatāni ca
3.11.20.1,sandhyā-sandhyāṁśayor antar
3.11.20.2,yaḥ kālaḥ śata-saṅkhyayoḥ
3.11.20.3,tam evāhur yugaṁ taj-jñā
3.11.20.4,yatra dharmo vidhīyate
3.11.21.1,dharmaś catuṣ-pān manujān
3.11.21.2,kṛte samanuvartate
3.11.21.3,sa evānyeṣv adharmeṇa
3.11.21.4,vyeti pādena vardhatā
3.11.22.1,tri-lokyā yuga-sāhasraṁ
3.11.22.2,bahir ābrahmaṇo dinam
3.11.22.3,tāvaty eva niśā tāta
3.11.22.4,yan nimīlati viśva-sṛk
3.11.23.1,niśāvasāna ārabdho
3.11.23.2,loka-kalpo ’nuvartate
3.11.23.3,yāvad dinaṁ bhagavato
3.11.23.4,manūn bhuñjaṁś catur-daśa
3.11.24.1,svaṁ svaṁ kālaṁ manur bhuṅkte
3.11.24.2,sādhikāṁ hy eka-saptatim
3.11.25.1,manvantareṣu manavas
3.11.25.2,tad-vaṁśyā ṛṣayaḥ surāḥ
3.11.25.3,bhavanti caiva yugapat
3.11.25.4,sureśāś cānu ye ca tān
3.11.26.1,eṣa dainan-dinaḥ sargo
3.11.26.2,brāhmas trailokya-vartanaḥ
3.11.26.3,tiryaṅ-nṛ-pitṛ-devānāṁ
3.11.26.4,sambhavo yatra karmabhiḥ
3.11.27.1,manvantareṣu bhagavān
3.11.27.2,bibhrat sattvaṁ sva-mūrtibhiḥ
3.11.27.3,manv-ādibhir idaṁ viśvam
3.11.27.4,avaty udita-pauruṣaḥ
3.11.28.1,tamo-mātrām upādāya
3.11.28.2,pratisaṁruddha-vikramaḥ
3.11.28.3,kālenānugatāśeṣa
3.11.28.4,āste tūṣṇīṁ dinātyaye
3.11.29.1,tam evānv api dhīyante
3.11.29.2,lokā bhūr-ādayas trayaḥ
3.11.29.3,niśāyām anuvṛttāyāṁ
3.11.29.4,nirmukta-śaśi-bhāskaram
3.11.30.1,tri-lokyāṁ dahyamānāyāṁ
3.11.30.2,śaktyā saṅkarṣaṇāgninā
3.11.30.3,yānty ūṣmaṇā maharlokāj
3.11.30.4,janaṁ bhṛgv-ādayo ’rditāḥ
3.11.31.1,tāvat tri-bhuvanaṁ sadyaḥ
3.11.31.2,kalpāntaidhita-sindhavaḥ
3.11.31.3,plāvayanty utkaṭāṭopa-
3.11.31.4,caṇḍa-vāteritormayaḥ
3.11.32.1,antaḥ sa tasmin salila
3.11.32.2,āste ’nantāsano hariḥ
3.11.32.3,yoga-nidrā-nimīlākṣaḥ
3.11.32.4,stūyamāno janālayaiḥ
3.11.33.1,evaṁ-vidhair aho-rātraiḥ
3.11.33.2,kāla-gatyopalakṣitaiḥ
3.11.33.3,apakṣitam ivāsyāpi
3.11.33.4,paramāyur vayaḥ-śatam
3.11.34.1,yad ardham āyuṣas tasya
3.11.34.2,parārdham abhidhīyate
3.11.34.3,pūrvaḥ parārdho ’pakrānto
3.11.34.4,hy aparo ’dya pravartate
3.11.35.1,pūrvasyādau parārdhasya
3.11.35.2,brāhmo nāma mahān abhūt
3.11.35.3,kalpo yatrābhavad brahmā
3.11.35.4,śabda-brahmeti yaṁ viduḥ
3.11.36.1,tasyaiva cānte kalpo ’bhūd
3.11.36.2,yaṁ pādmam abhicakṣate
3.11.36.3,yad dharer nābhi-sarasa
3.11.36.4,āsīl loka-saroruham
3.11.37.1,ayaṁ tu kathitaḥ kalpo
3.11.37.2,dvitīyasyāpi bhārata
3.11.37.3,vārāha iti vikhyāto
3.11.37.4,yatrāsīc chūkaro hariḥ
3.11.38.1,kālo ’yaṁ dvi-parārdhākhyo
3.11.38.2,nimeṣa upacaryate
3.11.38.3,avyākṛtasyānantasya
3.11.38.4,hy anāder jagad-ātmanaḥ
3.11.39.1,kālo ’yaṁ paramāṇv-ādir
3.11.39.2,dvi-parārdhānta īśvaraḥ
3.11.39.3,naiveśituṁ prabhur bhūmna
3.11.39.4,īśvaro dhāma-māninām
3.11.40.1,vikāraiḥ sahito yuktair
3.11.40.2,viśeṣādibhir āvṛtaḥ
3.11.40.3,āṇḍakośo bahir ayaṁ
3.11.40.4,pañcāśat-koṭi-vistṛtaḥ
3.11.41.1,daśottarādhikair yatra
3.11.41.2,praviṣṭaḥ paramāṇuvat
3.11.41.3,lakṣyate ’ntar-gatāś cānye
3.11.41.4,koṭiśo hy aṇḍa-rāśayaḥ
3.11.42.1,tad āhur akṣaraṁ brahma
3.11.42.2,sarva-kāraṇa-kāraṇam
3.11.42.3,viṣṇor dhāma paraṁ sākṣāt
3.11.42.4,puruṣasya mahātmanaḥ
3.12.1.1,maitreya uvāca
3.12.2.1,sasarjāgre ’ndha-tāmisram
3.12.2.2,atha tāmisram ādi-kṛt
3.12.2.3,mahāmohaṁ ca mohaṁ ca
3.12.2.4,tamaś cājñāna-vṛttayaḥ
3.12.3.1,dṛṣṭvā pāpīyasīṁ sṛṣṭiṁ
3.12.3.2,nātmānaṁ bahv amanyata
3.12.3.3,bhagavad-dhyāna-pūtena
3.12.3.4,manasānyāṁ tato ’sṛjat
3.12.4.1,sanakaṁ ca sanandaṁ ca
3.12.4.2,sanātanam athātmabhūḥ
3.12.4.3,sanat-kumāraṁ ca munīn
3.12.4.4,niṣkriyān ūrdhva-retasaḥ
3.12.5.1,tān babhāṣe svabhūḥ putrān
3.12.5.2,prajāḥ sṛjata putrakāḥ
3.12.5.3,tan naicchan mokṣa-dharmāṇo
3.12.5.4,vāsudeva-parāyaṇāḥ
3.12.6.1,so ’vadhyātaḥ sutair evaṁ
3.12.6.2,pratyākhyātānuśāsanaiḥ
3.12.6.3,krodhaṁ durviṣahaṁ jātaṁ
3.12.6.4,niyantum upacakrame
3.12.7.1,dhiyā nigṛhyamāṇo ’pi
3.12.7.2,bhruvor madhyāt prajāpateḥ
3.12.7.3,sadyo ’jāyata tan-manyuḥ
3.12.7.4,kumāro nīla-lohitaḥ
3.12.8.1,sa vai ruroda devānāṁ
3.12.8.2,pūrvajo bhagavān bhavaḥ
3.12.8.3,nāmāni kuru me dhātaḥ
3.12.8.4,sthānāni ca jagad-guro
3.12.9.1,iti tasya vacaḥ pādmo
3.12.9.2,bhagavān paripālayan
3.12.9.3,abhyadhād bhadrayā vācā
3.12.9.4,mā rodīs tat karomi te
3.12.10.1,yad arodīḥ sura-śreṣṭha
3.12.10.2,sodvega iva bālakaḥ
3.12.10.3,tatas tvām abhidhāsyanti
3.12.10.4,nāmnā rudra iti prajāḥ
3.12.11.1,hṛd indriyāṇy asur vyoma
3.12.11.2,vāyur agnir jalaṁ mahī
3.12.11.3,sūryaś candras tapaś caiva
3.12.11.4,sthānāny agre kṛtāni te
3.12.12.1,manyur manur mahinaso
3.12.12.2,mahāñ chiva ṛtadhvajaḥ
3.12.12.3,ugraretā bhavaḥ kālo
3.12.12.4,vāmadevo dhṛtavrataḥ
3.12.13.1,dhīr dhṛti-rasalomā ca
3.12.13.2,niyut sarpir ilāmbikā
3.12.13.3,irāvatī svadhā dīkṣā
3.12.13.4,rudrāṇyo rudra te striyaḥ
3.12.14.1,gṛhāṇaitāni nāmāni
3.12.14.2,sthānāni ca sa-yoṣaṇaḥ
3.12.14.3,ebhiḥ sṛja prajā bahvīḥ
3.12.14.4,prajānām asi yat patiḥ
3.12.15.1,ity ādiṣṭaḥ sva-guruṇā
3.12.15.2,bhagavān nīla-lohitaḥ
3.12.15.3,sattvākṛti-svabhāvena
3.12.15.4,sasarjātma-samāḥ prajāḥ
3.12.16.1,rudrāṇāṁ rudra-sṛṣṭānāṁ
3.12.16.2,samantād grasatāṁ jagat
3.12.16.3,niśāmyāsaṅkhyaśo yūthān
3.12.16.4,prajāpatir aśaṅkata
3.12.17.1,alaṁ prajābhiḥ sṛṣṭābhir
3.12.17.2,īdṛśībhiḥ surottama
3.12.17.3,mayā saha dahantībhir
3.12.17.4,diśaś cakṣurbhir ulbaṇaiḥ
3.12.18.1,tapa ātiṣṭha bhadraṁ te
3.12.18.2,sarva-bhūta-sukhāvaham
3.12.18.3,tapasaiva yathā pūrvaṁ
3.12.18.4,sraṣṭā viśvam idaṁ bhavān
3.12.19.1,tapasaiva paraṁ jyotir
3.12.19.2,bhagavantam adhokṣajam
3.12.19.3,sarva-bhūta-guhāvāsam
3.12.19.4,añjasā vindate pumān
3.12.20.1,maitreya uvāca
3.12.21.1,athābhidhyāyataḥ sargaṁ
3.12.21.2,daśa putrāḥ prajajñire
3.12.21.3,bhagavac-chakti-yuktasya
3.12.21.4,loka-santāna-hetavaḥ
3.12.22.1,marīcir atry-aṅgirasau
3.12.22.2,pulastyaḥ pulahaḥ kratuḥ
3.12.22.3,bhṛgur vasiṣṭho dakṣaś ca
3.12.22.4,daśamas tatra nāradaḥ
3.12.23.1,utsaṅgān nārado jajñe
3.12.23.2,dakṣo ’ṅguṣṭhāt svayambhuvaḥ
3.12.23.3,prāṇād vasiṣṭhaḥ sañjāto
3.12.23.4,bhṛgus tvaci karāt kratuḥ
3.12.24.1,pulaho nābhito jajñe
3.12.24.2,pulastyaḥ karṇayor ṛṣiḥ
3.12.24.3,aṅgirā mukhato ’kṣṇo ’trir
3.12.24.4,marīcir manaso ’bhavat
3.12.25.1,dharmaḥ stanād dakṣiṇato
3.12.25.2,yatra nārāyaṇaḥ svayam
3.12.25.3,adharmaḥ pṛṣṭhato yasmān
3.12.25.4,mṛtyur loka-bhayaṅkaraḥ
3.12.26.1,hṛdi kāmo bhruvaḥ krodho
3.12.26.2,lobhaś cādhara-dacchadāt
3.12.26.3,āsyād vāk sindhavo meḍhrān
3.12.26.4,nirṛtiḥ pāyor aghāśrayaḥ
3.12.27.1,chāyāyāḥ kardamo jajñe
3.12.27.2,devahūtyāḥ patiḥ prabhuḥ
3.12.27.3,manaso dehataś cedaṁ
3.12.27.4,jajñe viśva-kṛto jagat
3.12.28.1,vācaṁ duhitaraṁ tanvīṁ
3.12.28.2,svayambhūr haratīṁ manaḥ
3.12.28.3,akāmāṁ cakame kṣattaḥ
3.12.28.4,sa-kāma iti naḥ śrutam
3.12.29.1,tam adharme kṛta-matiṁ
3.12.29.2,vilokya pitaraṁ sutāḥ
3.12.29.3,marīci-mukhyā munayo
3.12.29.4,viśrambhāt pratyabodhayan
3.12.30.1,naitat pūrvaiḥ kṛtaṁ tvad ye
3.12.30.2,na kariṣyanti cāpare
3.12.30.3,yas tvaṁ duhitaraṁ gaccher
3.12.30.4,anigṛhyāṅgajaṁ prabhuḥ
3.12.31.1,tejīyasām api hy etan
3.12.31.2,na suślokyaṁ jagad-guro
3.12.31.3,yad-vṛttam anutiṣṭhan vai
3.12.31.4,lokaḥ kṣemāya kalpate
3.12.32.1,tasmai namo bhagavate
3.12.32.2,ya idaṁ svena rociṣā
3.12.32.3,ātma-sthaṁ vyañjayām āsa
3.12.32.4,sa dharmaṁ pātum arhati
3.12.33.1,sa itthaṁ gṛṇataḥ putrān
3.12.33.2,puro dṛṣṭvā prajāpatīn
3.12.33.3,prajāpati-patis tanvaṁ
3.12.33.4,tatyāja vrīḍitas tadā
3.12.33.5,tāṁ diśo jagṛhur ghorāṁ
3.12.33.6,nīhāraṁ yad vidus tamaḥ
3.12.34.1,kadācid dhyāyataḥ sraṣṭur
3.12.34.2,vedā āsaṁś catur-mukhāt
3.12.34.3,kathaṁ srakṣyāmy ahaṁ lokān
3.12.34.4,samavetān yathā purā
3.12.35.1,cātur-hotraṁ karma-tantram
3.12.35.2,upaveda-nayaiḥ saha
3.12.35.3,dharmasya pādāś catvāras
3.12.35.4,tathaivāśrama-vṛttayaḥ
3.12.36.1,vidura uvāca
3.12.37.1,maitreya uvāca
3.12.38.1,āyur-vedaṁ dhanur-vedaṁ
3.12.38.2,gāndharvaṁ vedam ātmanaḥ
3.12.38.3,sthāpatyaṁ cāsṛjad vedaṁ
3.12.38.4,kramāt pūrvādibhir mukhaiḥ
3.12.39.1,itihāsa-purāṇāni
3.12.39.2,pañcamaṁ vedam īśvaraḥ
3.12.39.3,sarvebhya eva vaktrebhyaḥ
3.12.39.4,sasṛje sarva-darśanaḥ
3.12.40.1,ṣoḍaśy-ukthau pūrva-vaktrāt
3.12.40.2,purīṣy-agniṣṭutāv atha
3.12.40.3,āptoryāmātirātrau ca
3.12.40.4,vājapeyaṁ sagosavam
3.12.41.1,vidyā dānaṁ tapaḥ satyaṁ
3.12.41.2,dharmasyeti padāni ca
3.12.41.3,āśramāṁś ca yathā-saṅkhyam
3.12.41.4,asṛjat saha vṛttibhiḥ
3.12.42.1,sāvitraṁ prājāpatyaṁ ca
3.12.42.2,brāhmaṁ cātha bṛhat tathā
3.12.42.3,vārtā sañcaya-śālīna-
3.12.42.4,śiloñcha iti vai gṛhe
3.12.43.1,vaikhānasā vālakhilyau-
3.12.43.2,dumbarāḥ phenapā vane
3.12.43.3,nyāse kuṭīcakaḥ pūrvaṁ
3.12.43.4,bahvodo haṁsa-niṣkriyau
3.12.44.1,ānvīkṣikī trayī vārtā
3.12.44.2,daṇḍa-nītis tathaiva ca
3.12.44.3,evaṁ vyāhṛtayaś cāsan
3.12.44.4,praṇavo hy asya dahrataḥ
3.12.45.1,tasyoṣṇig āsīl lomabhyo
3.12.45.2,gāyatrī ca tvaco vibhoḥ
3.12.45.3,triṣṭum māṁsāt snuto ’nuṣṭub
3.12.45.4,jagaty asthnaḥ prajāpateḥ
3.12.46.1,majjāyāḥ paṅktir utpannā
3.12.46.2,bṛhatī prāṇato ’bhavat
3.12.47.1,sparśas tasyābhavaj jīvaḥ
3.12.47.2,svaro deha udāhṛta
3.12.47.3,ūṣmāṇam indriyāṇy āhur
3.12.47.4,antaḥ-sthā balam ātmanaḥ
3.12.47.5,svarāḥ sapta vihāreṇa
3.12.47.6,bhavanti sma prajāpateḥ
3.12.48.1,śabda-brahmātmanas tasya
3.12.48.2,vyaktāvyaktātmanaḥ paraḥ
3.12.48.3,brahmāvabhāti vitato
3.12.48.4,nānā-śakty-upabṛṁhitaḥ
3.12.49.1,tato ’parām upādāya
3.12.49.2,sa sargāya mano dadhe
3.12.50.1,ṛṣīṇāṁ bhūri-vīryāṇām
3.12.50.2,api sargam avistṛtam
3.12.50.3,jñātvā tad dhṛdaye bhūyaś
3.12.50.4,cintayām āsa kaurava
3.12.51.1,aho adbhutam etan me
3.12.51.2,vyāpṛtasyāpi nityadā
3.12.51.3,na hy edhante prajā nūnaṁ
3.12.51.4,daivam atra vighātakam
3.12.52.1,evaṁ yukta-kṛtas tasya
3.12.52.2,daivaṁ cāvekṣatas tadā
3.12.52.3,kasya rūpam abhūd dvedhā
3.12.52.4,yat kāyam abhicakṣate
3.12.53.1,tābhyāṁ rūpa-vibhāgābhyāṁ
3.12.53.2,mithunaṁ samapadyata
3.12.54.1,yas tu tatra pumān so ’bhūn
3.12.54.2,manuḥ svāyambhuvaḥ svarāṭ
3.12.54.3,strī yāsīc chatarūpākhyā
3.12.54.4,mahiṣy asya mahātmanaḥ
3.12.55.1,tadā mithuna-dharmeṇa
3.12.55.2,prajā hy edhām babhūvire
3.12.56.1,sa cāpi śatarūpāyāṁ
3.12.56.2,pañcāpatyāny ajījanat
3.12.56.3,priyavratottānapādau
3.12.56.4,tisraḥ kanyāś ca bhārata
3.12.56.5,ākūtir devahūtiś ca
3.12.56.6,prasūtir iti sattama
3.12.57.1,ākūtiṁ rucaye prādāt
3.12.57.2,kardamāya tu madhyamām
3.12.57.3,dakṣāyādāt prasūtiṁ ca
3.12.57.4,yata āpūritaṁ jagat
3.13.1.1,śrī-śuka uvāca
3.13.2.1,vidura uvāca
3.13.3.1,caritaṁ tasya rājarṣer
3.13.3.2,ādi-rājasya sattama
3.13.3.3,brūhi me śraddadhānāya
3.13.3.4,viṣvaksenāśrayo hy asau
3.13.4.1,śrutasya puṁsāṁ sucira-śramasya
3.13.4.2,nanv añjasā sūribhir īḍito ’rthaḥ
3.13.4.3,tat-tad-guṇānuśravaṇaṁ mukunda-
3.13.4.4,pādāravindaṁ hṛdayeṣu yeṣām
3.13.5.1,śrī-śuka uvāca
3.13.6.1,maitreya uvāca
3.13.7.1,tvam ekaḥ sarva-bhūtānāṁ
3.13.7.2,janma-kṛd vṛttidaḥ pitā
3.13.7.3,tathāpi naḥ prajānāṁ te
3.13.7.4,śuśrūṣā kena vā bhavet
3.13.8.1,tad vidhehi namas tubhyaṁ
3.13.8.2,karmasv īḍyātma-śaktiṣu
3.13.8.3,yat kṛtveha yaśo viṣvag
3.13.8.4,amutra ca bhaved gatiḥ
3.13.9.1,brahmovāca
3.13.10.1,etāvaty ātmajair vīra
3.13.10.2,kāryā hy apacitir gurau
3.13.10.3,śaktyāpramattair gṛhyeta
3.13.10.4,sādaraṁ gata-matsaraiḥ
3.13.11.1,sa tvam asyām apatyāni
3.13.11.2,sadṛśāny ātmano guṇaiḥ
3.13.11.3,utpādya śāsa dharmeṇa
3.13.11.4,gāṁ yajñaiḥ puruṣaṁ yaja
3.13.12.1,paraṁ śuśrūṣaṇaṁ mahyaṁ
3.13.12.2,syāt prajā-rakṣayā nṛpa
3.13.12.3,bhagavāṁs te prajā-bhartur
3.13.12.4,hṛṣīkeśo ’nutuṣyati
3.13.13.1,yeṣāṁ na tuṣṭo bhagavān
3.13.13.2,yajña-liṅgo janārdanaḥ
3.13.13.3,teṣāṁ śramo hy apārthāya
3.13.13.4,yad ātmā nādṛtaḥ svayam
3.13.14.1,manur uvāca
3.13.15.1,yad okaḥ sarva-bhūtānāṁ
3.13.15.2,mahī magnā mahāmbhasi
3.13.15.3,asyā uddharaṇe yatno
3.13.15.4,deva devyā vidhīyatām
3.13.16.1,maitreya uvāca
3.13.17.1,sṛjato me kṣitir vārbhiḥ
3.13.17.2,plāvyamānā rasāṁ gatā
3.13.17.3,athātra kim anuṣṭheyam
3.13.17.4,asmābhiḥ sarga-yojitaiḥ
3.13.17.5,yasyāhaṁ hṛdayād āsaṁ
3.13.17.6,sa īśo vidadhātu me
3.13.18.1,ity abhidhyāyato nāsā-
3.13.18.2,vivarāt sahasānagha
3.13.18.3,varāha-toko niragād
3.13.18.4,aṅguṣṭha-parimāṇakaḥ
3.13.19.1,tasyābhipaśyataḥ kha-sthaḥ
3.13.19.2,kṣaṇena kila bhārata
3.13.19.3,gaja-mātraḥ pravavṛdhe
3.13.19.4,tad adbhutam abhūn mahat
3.13.20.1,marīci-pramukhair vipraiḥ
3.13.20.2,kumārair manunā saha
3.13.20.3,dṛṣṭvā tat saukaraṁ rūpaṁ
3.13.20.4,tarkayām āsa citradhā
3.13.21.1,kim etat sūkara-vyājaṁ
3.13.21.2,sattvaṁ divyam avasthitam
3.13.21.3,aho batāścaryam idaṁ
3.13.21.4,nāsāyā me viniḥsṛtam
3.13.22.1,dṛṣṭo ’ṅguṣṭha-śiro-mātraḥ
3.13.22.2,kṣaṇād gaṇḍa-śilā-samaḥ
3.13.22.3,api svid bhagavān eṣa
3.13.22.4,yajño me khedayan manaḥ
3.13.23.1,iti mīmāṁsatas tasya
3.13.23.2,brahmaṇaḥ saha sūnubhiḥ
3.13.23.3,bhagavān yajña-puruṣo
3.13.23.4,jagarjāgendra-sannibhaḥ
3.13.24.1,brahmāṇaṁ harṣayām āsa
3.13.24.2,haris tāṁś ca dvijottamān
3.13.24.3,sva-garjitena kakubhaḥ
3.13.24.4,pratisvanayatā vibhuḥ
3.13.25.1,niśamya te ghargharitaṁ sva-kheda-
3.13.25.2,kṣayiṣṇu māyāmaya-sūkarasya
3.13.25.3,janas-tapaḥ-satya-nivāsinas te
3.13.25.4,tribhiḥ pavitrair munayo ’gṛṇan sma
3.13.26.1,teṣāṁ satāṁ veda-vitāna-mūrtir
3.13.26.2,brahmāvadhāryātma-guṇānuvādam
3.13.26.3,vinadya bhūyo vibudhodayāya
3.13.26.4,gajendra-līlo jalam āviveśa
3.13.27.1,utkṣipta-vālaḥ kha-caraḥ kaṭhoraḥ
3.13.27.2,saṭā vidhunvan khara-romaśa-tvak
3.13.27.3,khurāhatābhraḥ sita-daṁṣṭra īkṣā-
3.13.27.4,jyotir babhāse bhagavān mahīdhraḥ
3.13.28.1,ghrāṇena pṛthvyāḥ padavīṁ vijighran
3.13.28.2,kroḍāpadeśaḥ svayam adhvarāṅgaḥ
3.13.28.3,karāla-daṁṣṭro ’py akarāla-dṛgbhyām
3.13.28.4,udvīkṣya viprān gṛṇato ’viśat kam
3.13.29.1,sa vajra-kūṭāṅga-nipāta-vega-
3.13.29.2,viśīrṇa-kukṣiḥ stanayann udanvān
3.13.29.3,utsṛṣṭa-dīrghormi-bhujair ivārtaś
3.13.29.4,cukrośa yajñeśvara pāhi meti
3.13.30.1,khuraiḥ kṣuraprair darayaṁs tad āpa
3.13.30.2,utpāra-pāraṁ tri-parū rasāyām
3.13.30.3,dadarśa gāṁ tatra suṣupsur agre
3.13.30.4,yāṁ jīva-dhānīṁ svayam abhyadhatta
3.13.31.1,sva-daṁṣṭrayoddhṛtya mahīṁ nimagnāṁ
3.13.31.2,sa utthitaḥ saṁruruce rasāyāḥ
3.13.31.3,tatrāpi daityaṁ gadayāpatantaṁ
3.13.31.4,sunābha-sandīpita-tīvra-manyuḥ
3.13.32.1,jaghāna rundhānam asahya-vikramaṁ
3.13.32.2,sa līlayebhaṁ mṛgarāḍ ivāmbhasi
3.13.32.3,tad-rakta-paṅkāṅkita-gaṇḍa-tuṇḍo
3.13.32.4,yathā gajendro jagatīṁ vibhindan
3.13.33.1,tamāla-nīlaṁ sita-danta-koṭyā
3.13.33.2,kṣmām utkṣipantaṁ gaja-līlayāṅga
3.13.33.3,prajñāya baddhāñjalayo ’nuvākair
3.13.33.4,viriñci-mukhyā upatasthur īśam
3.13.34.1,ṛṣaya ūcuḥ
3.13.35.1,rūpaṁ tavaitan nanu duṣkṛtātmanāṁ
3.13.35.2,durdarśanaṁ deva yad adhvarātmakam
3.13.35.3,chandāṁsi yasya tvaci barhi-romasv
3.13.35.4,ājyaṁ dṛśi tv aṅghriṣu cātur-hotram
3.13.36.1,srak tuṇḍa āsīt sruva īśa nāsayor
3.13.36.2,iḍodare camasāḥ karṇa-randhre
3.13.36.3,prāśitram āsye grasane grahās tu te
3.13.36.4,yac carvaṇaṁ te bhagavann agni-hotram
3.13.37.1,dīkṣānujanmopasadaḥ śirodharaṁ
3.13.37.2,tvaṁ prāyaṇīyodayanīya-daṁṣṭraḥ
3.13.37.3,jihvā pravargyas tava śīrṣakaṁ kratoḥ
3.13.37.4,satyāvasathyaṁ citayo ’savo hi te
3.13.38.1,somas tu retaḥ savanāny avasthitiḥ
3.13.38.2,saṁsthā-vibhedās tava deva dhātavaḥ
3.13.38.3,satrāṇi sarvāṇi śarīra-sandhis
3.13.38.4,tvaṁ sarva-yajña-kratur iṣṭi-bandhanaḥ
3.13.39.1,namo namas te ’khila-mantra-devatā-
3.13.39.2,dravyāya sarva-kratave kriyātmane
3.13.39.3,vairāgya-bhaktyātmajayānubhāvita-
3.13.39.4,jñānāya vidyā-gurave namo namaḥ
3.13.40.1,daṁṣṭrāgra-koṭyā bhagavaṁs tvayā dhṛtā
3.13.40.2,virājate bhūdhara bhūḥ sa-bhūdharā
3.13.40.3,yathā vanān niḥsarato datā dhṛtā
3.13.40.4,mataṅ-gajendrasya sa-patra-padminī
3.13.41.1,trayīmayaṁ rūpam idaṁ ca saukaraṁ
3.13.41.2,bhū-maṇḍalenātha datā dhṛtena te
3.13.41.3,cakāsti śṛṅgoḍha-ghanena bhūyasā
3.13.41.4,kulācalendrasya yathaiva vibhramaḥ
3.13.42.1,saṁsthāpayaināṁ jagatāṁ sa-tasthuṣāṁ
3.13.42.2,lokāya patnīm asi mātaraṁ pitā
3.13.42.3,vidhema cāsyai namasā saha tvayā
3.13.42.4,yasyāṁ sva-tejo ’gnim ivāraṇāv adhāḥ
3.13.43.1,kaḥ śraddadhītānyatamas tava prabho
3.13.43.2,rasāṁ gatāyā bhuva udvibarhaṇam
3.13.43.3,na vismayo ’sau tvayi viśva-vismaye
3.13.43.4,yo māyayedaṁ sasṛje ’tivismayam
3.13.44.1,vidhunvatā vedamayaṁ nijaṁ vapur
3.13.44.2,janas-tapaḥ-satya-nivāsino vayam
3.13.44.3,saṭā-śikhoddhūta-śivāmbu-bindubhir
3.13.44.4,vimṛjyamānā bhṛśam īśa pāvitāḥ
3.13.45.1,sa vai bata bhraṣṭa-matis tavaiṣate
3.13.45.2,yaḥ karmaṇāṁ pāram apāra-karmaṇaḥ
3.13.45.3,yad-yoga-māyā-guṇa-yoga-mohitaṁ
3.13.45.4,viśvaṁ samastaṁ bhagavan vidhehi śam
3.13.46.1,maitreya uvāca
3.13.47.1,sa itthaṁ bhagavān urvīṁ
3.13.47.2,viṣvaksenaḥ prajāpatiḥ
3.13.47.3,rasāyā līlayonnītām
3.13.47.4,apsu nyasya yayau hariḥ
3.13.48.1,ya evam etāṁ hari-medhaso hareḥ
3.13.48.2,kathāṁ subhadrāṁ kathanīya-māyinaḥ
3.13.48.3,śṛṇvīta bhaktyā śravayeta vośatīṁ
3.13.48.4,janārdano ’syāśu hṛdi prasīdati
3.13.49.1,tasmin prasanne sakalāśiṣāṁ prabhau
3.13.49.2,kiṁ durlabhaṁ tābhir alaṁ lavātmabhiḥ
3.13.49.3,ananya-dṛṣṭyā bhajatāṁ guhāśayaḥ
3.13.49.4,svayaṁ vidhatte sva-gatiṁ paraḥ parām
3.13.50.1,ko nāma loke puruṣārtha-sāravit
3.13.50.2,purā-kathānāṁ bhagavat-kathā-sudhām
3.13.50.3,āpīya karṇāñjalibhir bhavāpahām
3.13.50.4,aho virajyeta vinā naretaram
3.14.1.1,śrī-śuka uvāca
3.14.2.1,vidura uvāca
3.14.3.1,tasya coddharataḥ kṣauṇīṁ
3.14.3.2,sva-daṁṣṭrāgreṇa līlayā
3.14.3.3,daitya-rājasya ca brahman
3.14.3.4,kasmād dhetor abhūn mṛdhaḥ
3.14.4.1,śraddadhānāya bhaktāya
3.14.4.2,brūhi taj-janma-vistaram
3.14.4.3,ṛṣe na tṛpyati manaḥ
3.14.4.4,paraṁ kautūhalaṁ hi me
3.14.5.1,maitreya uvāca
3.14.6.1,yayottānapadaḥ putro
3.14.6.2,muninā gītayārbhakaḥ
3.14.6.3,mṛtyoḥ kṛtvaiva mūrdhny aṅghrim
3.14.6.4,āruroha hareḥ padam
3.14.7.1,athātrāpītihāso ’yaṁ
3.14.7.2,śruto me varṇitaḥ purā
3.14.7.3,brahmaṇā deva-devena
3.14.7.4,devānām anupṛcchatām
3.14.8.1,ditir dākṣāyaṇī kṣattar
3.14.8.2,mārīcaṁ kaśyapaṁ patim
3.14.8.3,apatya-kāmā cakame
3.14.8.4,sandhyāyāṁ hṛc-chayārditā
3.14.9.1,iṣṭvāgni-jihvaṁ payasā
3.14.9.2,puruṣaṁ yajuṣāṁ patim
3.14.9.3,nimlocaty arka āsīnam
3.14.9.4,agny-agāre samāhitam
3.14.10.1,ditir uvāca
3.14.11.1,tad bhavān dahyamānāyāṁ
3.14.11.2,sa-patnīnāṁ samṛddhibhiḥ
3.14.11.3,prajāvatīnāṁ bhadraṁ te
3.14.11.4,mayy āyuṅktām anugraham
3.14.12.1,bhartary āptorumānānāṁ
3.14.12.2,lokān āviśate yaśaḥ
3.14.12.3,patir bhavad-vidho yāsāṁ
3.14.12.4,prajayā nanu jāyate
3.14.13.1,purā pitā no bhagavān
3.14.13.2,dakṣo duhitṛ-vatsalaḥ
3.14.13.3,kaṁ vṛṇīta varaṁ vatsā
3.14.13.4,ity apṛcchata naḥ pṛthak
3.14.14.1,sa viditvātmajānāṁ no
3.14.14.2,bhāvaṁ santāna-bhāvanaḥ
3.14.14.3,trayodaśādadāt tāsāṁ
3.14.14.4,yās te śīlam anuvratāḥ
3.14.15.1,atha me kuru kalyāṇaṁ
3.14.15.2,kāmaṁ kamala-locana
3.14.15.3,ārtopasarpaṇaṁ bhūmann
3.14.15.4,amoghaṁ hi mahīyasi
3.14.16.1,iti tāṁ vīra mārīcaḥ
3.14.16.2,kṛpaṇāṁ bahu-bhāṣiṇīm
3.14.16.3,pratyāhānunayan vācā
3.14.16.4,pravṛddhānaṅga-kaśmalām
3.14.17.1,eṣa te ’haṁ vidhāsyāmi
3.14.17.2,priyaṁ bhīru yad icchasi
3.14.17.3,tasyāḥ kāmaṁ na kaḥ kuryāt
3.14.17.4,siddhis traivargikī yataḥ
3.14.18.1,sarvāśramān upādāya
3.14.18.2,svāśrameṇa kalatravān
3.14.18.3,vyasanārṇavam atyeti
3.14.18.4,jala-yānair yathārṇavam
3.14.19.1,yām āhur ātmano hy ardhaṁ
3.14.19.2,śreyas-kāmasya mānini
3.14.19.3,yasyāṁ sva-dhuram adhyasya
3.14.19.4,pumāṁś carati vijvaraḥ
3.14.20.1,yām āśrityendriyārātīn
3.14.20.2,durjayān itarāśramaiḥ
3.14.20.3,vayaṁ jayema helābhir
3.14.20.4,dasyūn durga-patir yathā
3.14.21.1,na vayaṁ prabhavas tāṁ tvām
3.14.21.2,anukartuṁ gṛheśvari
3.14.21.3,apy āyuṣā vā kārtsnyena
3.14.21.4,ye cānye guṇa-gṛdhnavaḥ
3.14.22.1,athāpi kāmam etaṁ te
3.14.22.2,prajātyai karavāṇy alam
3.14.22.3,yathā māṁ nātirocanti
3.14.22.4,muhūrtaṁ pratipālaya
3.14.23.1,eṣā ghoratamā velā
3.14.23.2,ghorāṇāṁ ghora-darśanā
3.14.23.3,caranti yasyāṁ bhūtāni
3.14.23.4,bhūteśānucarāṇi ha
3.14.24.1,etasyāṁ sādhvi sandhyāyāṁ
3.14.24.2,bhagavān bhūta-bhāvanaḥ
3.14.24.3,parīto bhūta-parṣadbhir
3.14.24.4,vṛṣeṇāṭati bhūtarāṭ
3.14.25.1,śmaśāna-cakrānila-dhūli-dhūmra-
3.14.25.2,vikīrṇa-vidyota-jaṭā-kalāpaḥ
3.14.25.3,bhasmāvaguṇṭhāmala-rukma-deho
3.14.25.4,devas tribhiḥ paśyati devaras te
3.14.26.1,na yasya loke sva-janaḥ paro vā
3.14.26.2,nātyādṛto nota kaścid vigarhyaḥ
3.14.26.3,vayaṁ vratair yac-caraṇāpaviddhām
3.14.26.4,āśāsmahe ’jāṁ bata bhukta-bhogām
3.14.27.1,yasyānavadyācaritaṁ manīṣiṇo
3.14.27.2,gṛṇanty avidyā-paṭalaṁ bibhitsavaḥ
3.14.27.3,nirasta-sāmyātiśayo ’pi yat svayaṁ
3.14.27.4,piśāca-caryām acarad gatiḥ satām
3.14.28.1,hasanti yasyācaritaṁ hi durbhagāḥ
3.14.28.2,svātman-ratasyāviduṣaḥ samīhitam
3.14.28.3,yair vastra-mālyābharaṇānulepanaiḥ
3.14.28.4,śva-bhojanaṁ svātmatayopalālitam
3.14.29.1,brahmādayo yat-kṛta-setu-pālā
3.14.29.2,yat-kāraṇaṁ viśvam idaṁ ca māyā
3.14.29.3,ājñā-karī yasya piśāca-caryā
3.14.29.4,aho vibhūmnaś caritaṁ viḍambanam
3.14.30.1,maitreya uvāca
3.14.31.1,sa viditvātha bhāryāyās
3.14.31.2,taṁ nirbandhaṁ vikarmaṇi
3.14.31.3,natvā diṣṭāya rahasi
3.14.31.4,tayāthopaviveśa hi
3.14.32.1,athopaspṛśya salilaṁ
3.14.32.2,prāṇān āyamya vāg-yataḥ
3.14.32.3,dhyāyañ jajāpa virajaṁ
3.14.32.4,brahma jyotiḥ sanātanam
3.14.33.1,ditis tu vrīḍitā tena
3.14.33.2,karmāvadyena bhārata
3.14.33.3,upasaṅgamya viprarṣim
3.14.33.4,adho-mukhy abhyabhāṣata
3.14.34.1,ditir uvāca
3.14.35.1,namo rudrāya mahate
3.14.35.2,devāyogrāya mīḍhuṣe
3.14.35.3,śivāya nyasta-daṇḍāya
3.14.35.4,dhṛta-daṇḍāya manyave
3.14.36.1,sa naḥ prasīdatāṁ bhāmo
3.14.36.2,bhagavān urv-anugrahaḥ
3.14.36.3,vyādhasyāpy anukampyānāṁ
3.14.36.4,strīṇāṁ devaḥ satī-patiḥ
3.14.37.1,maitreya uvāca
3.14.38.1,kaśyapa uvāca
3.14.39.1,bhaviṣyatas tavābhadrāv
3.14.39.2,abhadre jāṭharādhamau
3.14.39.3,lokān sa-pālāṁs trīṁś caṇḍi
3.14.39.4,muhur ākrandayiṣyataḥ
3.14.40.1,prāṇināṁ hanyamānānāṁ
3.14.40.2,dīnānām akṛtāgasām
3.14.40.3,strīṇāṁ nigṛhyamāṇānāṁ
3.14.40.4,kopiteṣu mahātmasu
3.14.41.1,tadā viśveśvaraḥ kruddho
3.14.41.2,bhagavāl loka-bhāvanaḥ
3.14.41.3,haniṣyaty avatīryāsau
3.14.41.4,yathādrīn śataparva-dhṛk
3.14.42.1,ditir uvāca
3.14.43.1,na brahma-daṇḍa-dagdhasya
3.14.43.2,na bhūta-bhayadasya ca
3.14.43.3,nārakāś cānugṛhṇanti
3.14.43.4,yāṁ yāṁ yonim asau gataḥ
3.14.44-45.1,kaśyapa uvāca
3.14.46.1,yogair hemeva durvarṇaṁ
3.14.46.2,bhāvayiṣyanti sādhavaḥ
3.14.46.3,nirvairādibhir ātmānaṁ
3.14.46.4,yac-chīlam anuvartitum
3.14.47.1,yat-prasādād idaṁ viśvaṁ
3.14.47.2,prasīdati yad-ātmakam
3.14.47.3,sa sva-dṛg bhagavān yasya
3.14.47.4,toṣyate ’nanyayā dṛśā
3.14.48.1,sa vai mahā-bhāgavato mahātmā
3.14.48.2,mahānubhāvo mahatāṁ mahiṣṭhaḥ
3.14.48.3,pravṛddha-bhaktyā hy anubhāvitāśaye
3.14.48.4,niveśya vaikuṇṭham imaṁ vihāsyati
3.14.49.1,alampaṭaḥ śīla-dharo guṇākaro
3.14.49.2,hṛṣṭaḥ pararddhyā vyathito duḥkhiteṣu
3.14.49.3,abhūta-śatrur jagataḥ śoka-hartā
3.14.49.4,naidāghikaṁ tāpam ivoḍurājaḥ
3.14.50.1,antar bahiś cāmalam abja-netraṁ
3.14.50.2,sva-pūruṣecchānugṛhīta-rūpam
3.14.50.3,pautras tava śrī-lalanā-lalāmaṁ
3.14.50.4,draṣṭā sphurat-kuṇḍala-maṇḍitānanam
3.14.51.1,maitreya uvāca
3.15.1.1,maitreya uvāca
3.15.2.1,loke tenāhatāloke
3.15.2.2,loka-pālā hataujasaḥ
3.15.2.3,nyavedayan viśva-sṛje
3.15.2.4,dhvānta-vyatikaraṁ diśām
3.15.3.1,devā ūcuḥ
3.15.4.1,deva-deva jagad-dhātar
3.15.4.2,lokanātha-śikhāmaṇe
3.15.4.3,pareṣām apareṣāṁ tvaṁ
3.15.4.4,bhūtānām asi bhāva-vit
3.15.5.1,namo vijñāna-vīryāya
3.15.5.2,māyayedam upeyuṣe
3.15.5.3,gṛhīta-guṇa-bhedāya
3.15.5.4,namas te ’vyakta-yonaye
3.15.6.1,ye tvānanyena bhāvena
3.15.6.2,bhāvayanty ātma-bhāvanam
3.15.6.3,ātmani prota-bhuvanaṁ
3.15.6.4,paraṁ sad-asad-ātmakam
3.15.7.1,teṣāṁ supakva-yogānāṁ
3.15.7.2,jita-śvāsendriyātmanām
3.15.7.3,labdha-yuṣmat-prasādānāṁ
3.15.7.4,na kutaścit parābhavaḥ
3.15.8.1,yasya vācā prajāḥ sarvā
3.15.8.2,gāvas tantyeva yantritāḥ
3.15.8.3,haranti balim āyattās
3.15.8.4,tasmai mukhyāya te namaḥ
3.15.9.1,sa tvaṁ vidhatsva śaṁ bhūmaṁs
3.15.9.2,tamasā lupta-karmaṇām
3.15.9.3,adabhra-dayayā dṛṣṭyā
3.15.9.4,āpannān arhasīkṣitum
3.15.10.1,eṣa deva diter garbha
3.15.10.2,ojaḥ kāśyapam arpitam
3.15.10.3,diśas timirayan sarvā
3.15.10.4,vardhate ’gnir ivaidhasi
3.15.11.1,maitreya uvāca
3.15.12.1,brahmovāca
3.15.13.1,ta ekadā bhagavato
3.15.13.2,vaikuṇṭhasyāmalātmanaḥ
3.15.13.3,yayur vaikuṇṭha-nilayaṁ
3.15.13.4,sarva-loka-namaskṛtam
3.15.14.1,vasanti yatra puruṣāḥ
3.15.14.2,sarve vaikuṇṭha-mūrtayaḥ
3.15.14.3,ye ’nimitta-nimittena
3.15.14.4,dharmeṇārādhayan harim
3.15.15.1,yatra cādyaḥ pumān āste
3.15.15.2,bhagavān śabda-gocaraḥ
3.15.15.3,sattvaṁ viṣṭabhya virajaṁ
3.15.15.4,svānāṁ no mṛḍayan vṛṣaḥ
3.15.16.1,yatra naiḥśreyasaṁ nāma
3.15.16.2,vanaṁ kāma-dughair drumaiḥ
3.15.16.3,sarvartu-śrībhir vibhrājat
3.15.16.4,kaivalyam iva mūrtimat
3.15.17.1,vaimānikāḥ sa-lalanāś caritāni śaśvad
3.15.17.2,gāyanti yatra śamala-kṣapaṇāni bhartuḥ
3.15.17.3,antar-jale ’nuvikasan-madhu-mādhavīnāṁ
3.15.17.4,gandhena khaṇḍita-dhiyo ’py anilaṁ kṣipantaḥ
3.15.18.1,pārāvatānyabhṛta-sārasa-cakravāka-
3.15.18.2,dātyūha-haṁsa-śuka-tittiri-barhiṇāṁ yaḥ
3.15.18.3,kolāhalo viramate ’cira-mātram uccair
3.15.18.4,bhṛṅgādhipe hari-kathām iva gāyamāne
3.15.19.1,mandāra-kunda-kurabotpala-campakārṇa-
3.15.19.2,punnāga-nāga-bakulāmbuja-pārijātāḥ
3.15.19.3,gandhe ’rcite tulasikābharaṇena tasyā
3.15.19.4,yasmiṁs tapaḥ sumanaso bahu mānayanti
3.15.20.1,yat saṅkulaṁ hari-padānati-mātra-dṛṣṭair
3.15.20.2,vaidūrya-mārakata-hema-mayair vimānaiḥ
3.15.20.3,yeṣāṁ bṛhat-kaṭi-taṭāḥ smita-śobhi-mukhyaḥ
3.15.20.4,kṛṣṇātmanāṁ na raja ādadhur utsmayādyaiḥ
3.15.21.1,śrī rūpiṇī kvaṇayatī caraṇāravindaṁ
3.15.21.2,līlāmbujena hari-sadmani mukta-doṣā
3.15.21.3,saṁlakṣyate sphaṭika-kuḍya upeta-hemni
3.15.21.4,sammārjatīva yad-anugrahaṇe ’nya-yatnaḥ
3.15.22.1,vāpīṣu vidruma-taṭāsv amalāmṛtāpsu
3.15.22.2,preṣyānvitā nija-vane tulasībhir īśam
3.15.22.3,abhyarcatī svalakam unnasam īkṣya vaktram
3.15.22.4,uccheṣitaṁ bhagavatety amatāṅga yac-chrīḥ
3.15.23.1,yan na vrajanty agha-bhido racanānuvādāc
3.15.23.2,chṛṇvanti ye ’nya-viṣayāḥ kukathā mati-ghnīḥ
3.15.23.3,yās tu śrutā hata-bhagair nṛbhir ātta-sārās
3.15.23.4,tāṁs tān kṣipanty aśaraṇeṣu tamaḥsu hanta
3.15.24.1,ye ’bhyarthitām api ca no nṛ-gatiṁ prapannā
3.15.24.2,jñānaṁ ca tattva-viṣayaṁ saha-dharmaṁ yatra
3.15.24.3,nārādhanaṁ bhagavato vitaranty amuṣya
3.15.24.4,sammohitā vitatayā bata māyayā te
3.15.25.1,yac ca vrajanty animiṣām ṛṣabhānuvṛttyā
3.15.25.2,dūre yamā hy upari naḥ spṛhaṇīya-śīlāḥ
3.15.25.3,bhartur mithaḥ suyaśasaḥ kathanānurāga-
3.15.25.4,vaiklavya-bāṣpa-kalayā pulakī-kṛtāṅgāḥ
3.15.26.1,tad viśva-gurv-adhikṛtaṁ bhuvanaika-vandyaṁ
3.15.26.2,divyaṁ vicitra-vibudhāgrya-vimāna-śociḥ
3.15.26.3,āpuḥ parāṁ mudam apūrvam upetya yoga-
3.15.26.4,māyā-balena munayas tad atho vikuṇṭham
3.15.27.1,tasminn atītya munayaḥ ṣaḍ asajjamānāḥ
3.15.27.2,kakṣāḥ samāna-vayasāv atha saptamāyām
3.15.27.3,devāv acakṣata gṛhīta-gadau parārdhya-
3.15.27.4,keyūra-kuṇḍala-kirīṭa-viṭaṅka-veṣau
3.15.28.1,matta-dvirepha-vanamālikayā nivītau
3.15.28.2,vinyastayāsita-catuṣṭaya-bāhu-madhye
3.15.28.3,vaktraṁ bhruvā kuṭilayā sphuṭa-nirgamābhyāṁ
3.15.28.4,raktekṣaṇena ca manāg rabhasaṁ dadhānau
3.15.29.1,dvāry etayor niviviśur miṣator apṛṣṭvā
3.15.29.2,pūrvā yathā puraṭa-vajra-kapāṭikā yāḥ
3.15.29.3,sarvatra te ’viṣamayā munayaḥ sva-dṛṣṭyā
3.15.29.4,ye sañcaranty avihatā vigatābhiśaṅkāḥ
3.15.30.1,tān vīkṣya vāta-raśanāṁś caturaḥ kumārān
3.15.30.2,vṛddhān daśārdha-vayaso viditātma-tattvān
3.15.30.3,vetreṇa cāskhalayatām atad-arhaṇāṁs tau
3.15.30.4,tejo vihasya bhagavat-pratikūla-śīlau
3.15.31.1,tābhyāṁ miṣatsv animiṣeṣu niṣidhyamānāḥ
3.15.31.2,svarhattamā hy api hareḥ pratihāra-pābhyām
3.15.31.3,ūcuḥ suhṛttama-didṛkṣita-bhaṅga īṣat
3.15.31.4,kāmānujena sahasā ta upaplutākṣāḥ
3.15.32.1,munaya ūcuḥ
3.15.33.1,na hy antaraṁ bhagavatīha samasta-kukṣāv
3.15.33.2,ātmānam ātmani nabho nabhasīva dhīrāḥ
3.15.33.3,paśyanti yatra yuvayoḥ sura-liṅginoḥ kiṁ
3.15.33.4,vyutpāditaṁ hy udara-bhedi bhayaṁ yato ’sya
3.15.34.1,tad vām amuṣya paramasya vikuṇṭha-bhartuḥ
3.15.34.2,kartuṁ prakṛṣṭam iha dhīmahi manda-dhībhyām
3.15.34.3,lokān ito vrajatam antara-bhāva-dṛṣṭyā
3.15.34.4,pāpīyasas traya ime ripavo ’sya yatra
3.15.35.1,teṣām itīritam ubhāv avadhārya ghoraṁ
3.15.35.2,taṁ brahma-daṇḍam anivāraṇam astra-pūgaiḥ
3.15.35.3,sadyo harer anucarāv uru bibhyatas tat-
3.15.35.4,pāda-grahāv apatatām atikātareṇa
3.15.36.1,bhūyād aghoni bhagavadbhir akāri daṇḍo
3.15.36.2,yo nau hareta sura-helanam apy aśeṣam
3.15.36.3,mā vo ’nutāpa-kalayā bhagavat-smṛti-ghno
3.15.36.4,moho bhaved iha tu nau vrajator adho ’dhaḥ
3.15.37.1,evaṁ tadaiva bhagavān aravinda-nābhaḥ
3.15.37.2,svānāṁ vibudhya sad-atikramam ārya-hṛdyaḥ
3.15.37.3,tasmin yayau paramahaṁsa-mahā-munīnām
3.15.37.4,anveṣaṇīya-caraṇau calayan saha-śrīḥ
3.15.38.1,taṁ tv āgataṁ pratihṛtaupayikaṁ sva-pumbhis
3.15.38.2,te ’cakṣatākṣa-viṣayaṁ sva-samādhi-bhāgyam
3.15.38.3,haṁsa-śriyor vyajanayoḥ śiva-vāyu-lolac-
3.15.38.4,chubhrātapatra-śaśi-kesara-śīkarāmbum
3.15.39.1,kṛtsna-prasāda-sumukhaṁ spṛhaṇīya-dhāma
3.15.39.2,snehāvaloka-kalayā hṛdi saṁspṛśantam
3.15.39.3,śyāme pṛthāv urasi śobhitayā śriyā svaś-
3.15.39.4,cūḍāmaṇiṁ subhagayantam ivātma-dhiṣṇyam
3.15.40.1,pītāṁśuke pṛthu-nitambini visphurantyā
3.15.40.2,kāñcyālibhir virutayā vana-mālayā ca
3.15.40.3,valgu-prakoṣṭha-valayaṁ vinatā-sutāṁse
3.15.40.4,vinyasta-hastam itareṇa dhunānam abjam
3.15.41.1,vidyut-kṣipan-makara-kuṇḍala-maṇḍanārha-
3.15.41.2,gaṇḍa-sthalonnasa-mukhaṁ maṇimat-kirīṭam
3.15.41.3,dor-daṇḍa-ṣaṇḍa-vivare haratā parārdhya-
3.15.41.4,hāreṇa kandhara-gatena ca kaustubhena
3.15.42.1,atropasṛṣṭam iti cotsmitam indirāyāḥ
3.15.42.2,svānāṁ dhiyā viracitaṁ bahu-sauṣṭhavāḍhyam
3.15.42.3,mahyaṁ bhavasya bhavatāṁ ca bhajantam aṅgaṁ
3.15.42.4,nemur nirīkṣya na vitṛpta-dṛśo mudā kaiḥ
3.15.43.1,tasyāravinda-nayanasya padāravinda-
3.15.43.2,kiñjalka-miśra-tulasī-makaranda-vāyuḥ
3.15.43.3,antar-gataḥ sva-vivareṇa cakāra teṣāṁ
3.15.43.4,saṅkṣobham akṣara-juṣām api citta-tanvoḥ
3.15.44.1,te vā amuṣya vadanāsita-padma-kośam
3.15.44.2,udvīkṣya sundaratarādhara-kunda-hāsam
3.15.44.3,labdhāśiṣaḥ punar avekṣya tadīyam aṅghri-
3.15.44.4,dvandvaṁ nakhāruṇa-maṇi-śrayaṇaṁ nidadhyuḥ
3.15.45.1,puṁsāṁ gatiṁ mṛgayatām iha yoga-mārgair
3.15.45.2,dhyānāspadaṁ bahu-mataṁ nayanābhirāmam
3.15.45.3,pauṁsnaṁ vapur darśayānam ananya-siddhair
3.15.45.4,autpattikaiḥ samagṛṇan yutam aṣṭa-bhogaiḥ
3.15.46.1,kumārā ūcuḥ
3.15.47.1,taṁ tvāṁ vidāma bhagavan param ātma-tattvaṁ
3.15.47.2,sattvena samprati ratiṁ racayantam eṣām
3.15.47.3,yat te ’nutāpa-viditair dṛḍha-bhakti-yogair
3.15.47.4,udgranthayo hṛdi vidur munayo virāgāḥ
3.15.48.1,nātyantikaṁ vigaṇayanty api te prasādaṁ
3.15.48.2,kimv anyad arpita-bhayaṁ bhruva unnayais te
3.15.48.3,ye ’ṅga tvad-aṅghri-śaraṇā bhavataḥ kathāyāḥ
3.15.48.4,kīrtanya-tīrtha-yaśasaḥ kuśalā rasa-jñāḥ
3.15.49.1,kāmaṁ bhavaḥ sva-vṛjinair nirayeṣu naḥ stāc
3.15.49.2,ceto ’livad yadi nu te padayo rameta
3.15.49.3,vācaś ca nas tulasivad yadi te ’ṅghri-śobhāḥ
3.15.49.4,pūryeta te guṇa-gaṇair yadi karṇa-randhraḥ
3.15.50.1,prāduścakartha yad idaṁ puruhūta rūpaṁ
3.15.50.2,teneśa nirvṛtim avāpur alaṁ dṛśo naḥ
3.15.50.3,tasmā idaṁ bhagavate nama id vidhema
3.15.50.4,yo ’nātmanāṁ durudayo bhagavān pratītaḥ
3.16.1.1,brahmovāca
3.16.2.1,śrī-bhagavān uvāca
3.16.3.1,yas tv etayor dhṛto daṇḍo
3.16.3.2,bhavadbhir mām anuvrataiḥ
3.16.3.3,sa evānumato ’smābhir
3.16.3.4,munayo deva-helanāt
3.16.4.1,tad vaḥ prasādayāmy adya
3.16.4.2,brahma daivaṁ paraṁ hi me
3.16.4.3,tad dhīty ātma-kṛtaṁ manye
3.16.4.4,yat sva-pumbhir asat-kṛtāḥ
3.16.5.1,yan-nāmāni ca gṛhṇāti
3.16.5.2,loko bhṛtye kṛtāgasi
3.16.5.3,so ’sādhu-vādas tat-kīrtiṁ
3.16.5.4,hanti tvacam ivāmayaḥ
3.16.6.1,yasyāmṛtāmala-yaśaḥ-śravaṇāvagāhaḥ
3.16.6.2,sadyaḥ punāti jagad āśvapacād vikuṇṭhaḥ
3.16.6.3,so ’haṁ bhavadbhya upalabdha-sutīrtha-kīrtiś
3.16.6.4,chindyāṁ sva-bāhum api vaḥ pratikūla-vṛttim
3.16.7.1,yat-sevayā caraṇa-padma-pavitra-reṇuṁ
3.16.7.2,sadyaḥ kṣatākhila-malaṁ pratilabdha-śīlam
3.16.7.3,na śrīr viraktam api māṁ vijahāti yasyāḥ
3.16.7.4,prekṣā-lavārtha itare niyamān vahanti
3.16.8.1,nāhaṁ tathādmi yajamāna-havir vitāne
3.16.8.2,ścyotad-ghṛta-plutam adan huta-bhuṅ-mukhena
3.16.8.3,yad brāhmaṇasya mukhataś carato ’nughāsaṁ
3.16.8.4,tuṣṭasya mayy avahitair nija-karma-pākaiḥ
3.16.9.1,yeṣāṁ bibharmy aham akhaṇḍa-vikuṇṭha-yoga-
3.16.9.2,māyā-vibhūtir amalāṅghri-rajaḥ kirīṭaiḥ
3.16.9.3,viprāṁs tu ko na viṣaheta yad-arhaṇāmbhaḥ
3.16.9.4,sadyaḥ punāti saha-candra-lalāma-lokān
3.16.10.1,ye me tanūr dvija-varān duhatīr madīyā
3.16.10.2,bhūtāny alabdha-śaraṇāni ca bheda-buddhyā
3.16.10.3,drakṣyanty agha-kṣata-dṛśo hy ahi-manyavas tān
3.16.10.4,gṛdhrā ruṣā mama kuṣanty adhidaṇḍa-netuḥ
3.16.11.1,ye brāhmaṇān mayi dhiyā kṣipato ’rcayantas
3.16.11.2,tuṣyad-dhṛdaḥ smita-sudhokṣita-padma-vaktrāḥ
3.16.11.3,vāṇyānurāga-kalayātmajavad gṛṇantaḥ
3.16.11.4,sambodhayanty aham ivāham upāhṛtas taiḥ
3.16.12.1,tan me sva-bhartur avasāyam alakṣamāṇau
3.16.12.2,yuṣmad-vyatikrama-gatiṁ pratipadya sadyaḥ
3.16.12.3,bhūyo mamāntikam itāṁ tad anugraho me
3.16.12.4,yat kalpatām acirato bhṛtayor vivāsaḥ
3.16.13.1,brahmovāca
3.16.14.1,satīṁ vyādāya śṛṇvanto
3.16.14.2,laghvīṁ gurv-artha-gahvarām
3.16.14.3,vigāhyāgādha-gambhīrāṁ
3.16.14.4,na vidus tac-cikīrṣitam
3.16.15.1,te yoga-māyayārabdha-
3.16.15.2,pārameṣṭhya-mahodayam
3.16.15.3,procuḥ prāñjalayo viprāḥ
3.16.15.4,prahṛṣṭāḥ kṣubhita-tvacaḥ
3.16.16.1,ṛṣaya ūcuḥ
3.16.17.1,brahmaṇyasya paraṁ daivaṁ
3.16.17.2,brāhmaṇāḥ kila te prabho
3.16.17.3,viprāṇāṁ deva-devānāṁ
3.16.17.4,bhagavān ātma-daivatam
3.16.18.1,tvattaḥ sanātano dharmo
3.16.18.2,rakṣyate tanubhis tava
3.16.18.3,dharmasya paramo guhyo
3.16.18.4,nirvikāro bhavān mataḥ
3.16.19.1,taranti hy añjasā mṛtyuṁ
3.16.19.2,nivṛttā yad-anugrahāt
3.16.19.3,yoginaḥ sa bhavān kiṁ svid
3.16.19.4,anugṛhyeta yat paraiḥ
3.16.20.1,yaṁ vai vibhūtir upayāty anuvelam anyair
3.16.20.2,arthārthibhiḥ sva-śirasā dhṛta-pāda-reṇuḥ
3.16.20.3,dhanyārpitāṅghri-tulasī-nava-dāma-dhāmno
3.16.20.4,lokaṁ madhuvrata-pater iva kāma-yānā
3.16.21.1,yas tāṁ vivikta-caritair anuvartamānāṁ
3.16.21.2,nātyādriyat parama-bhāgavata-prasaṅgaḥ
3.16.21.3,sa tvaṁ dvijānupatha-puṇya-rajaḥ-punītaḥ
3.16.21.4,śrīvatsa-lakṣma kim agā bhaga-bhājanas tvam
3.16.22.1,dharmasya te bhagavatas tri-yuga tribhiḥ svaiḥ
3.16.22.2,padbhiś carācaram idaṁ dvija-devatārtham
3.16.22.3,nūnaṁ bhṛtaṁ tad-abhighāti rajas tamaś ca
3.16.22.4,sattvena no varadayā tanuvā nirasya
3.16.23.1,na tvaṁ dvijottama-kulaṁ yadi hātma-gopaṁ
3.16.23.2,goptā vṛṣaḥ svarhaṇena sa-sūnṛtena
3.16.23.3,tarhy eva naṅkṣyati śivas tava deva panthā
3.16.23.4,loko ’grahīṣyad ṛṣabhasya hi tat pramāṇam
3.16.24.1,tat te ’nabhīṣṭam iva sattva-nidher vidhitsoḥ
3.16.24.2,kṣemaṁ janāya nija-śaktibhir uddhṛtāreḥ
3.16.24.3,naitāvatā try-adhipater bata viśva-bhartus
3.16.24.4,tejaḥ kṣataṁ tv avanatasya sa te vinodaḥ
3.16.25.1,yaṁ vānayor damam adhīśa bhavān vidhatte
3.16.25.2,vṛttiṁ nu vā tad anumanmahi nirvyalīkam
3.16.25.3,asmāsu vā ya ucito dhriyatāṁ sa daṇḍo
3.16.25.4,ye ’nāgasau vayam ayuṅkṣmahi kilbiṣeṇa
3.16.26.1,śrī-bhagavān uvāca
3.16.27.1,brahmovāca
3.16.28.1,bhagavantaṁ parikramya
3.16.28.2,praṇipatyānumānya ca
3.16.28.3,pratijagmuḥ pramuditāḥ
3.16.28.4,śaṁsanto vaiṣṇavīṁ śriyam
3.16.29.1,bhagavān anugāv āha
3.16.29.2,yātaṁ mā bhaiṣṭam astu śam
3.16.29.3,brahma-tejaḥ samartho ’pi
3.16.29.4,hantuṁ necche mataṁ tu me
3.16.30.1,etat puraiva nirdiṣṭaṁ
3.16.30.2,ramayā kruddhayā yadā
3.16.30.3,purāpavāritā dvāri
3.16.30.4,viśantī mayy upārate
3.16.31.1,mayi saṁrambha-yogena
3.16.31.2,nistīrya brahma-helanam
3.16.31.3,pratyeṣyataṁ nikāśaṁ me
3.16.31.4,kālenālpīyasā punaḥ
3.16.32.1,dvāḥsthāv ādiśya bhagavān
3.16.32.2,vimāna-śreṇi-bhūṣaṇam
3.16.32.3,sarvātiśayayā lakṣmyā
3.16.32.4,juṣṭaṁ svaṁ dhiṣṇyam āviśat
3.16.33.1,tau tu gīrvāṇa-ṛṣabhau
3.16.33.2,dustarād dhari-lokataḥ
3.16.33.3,hata-śriyau brahma-śāpād
3.16.33.4,abhūtāṁ vigata-smayau
3.16.34.1,tadā vikuṇṭha-dhiṣaṇāt
3.16.34.2,tayor nipatamānayoḥ
3.16.34.3,hāhā-kāro mahān āsīd
3.16.34.4,vimānāgryeṣu putrakāḥ
3.16.35.1,tāv eva hy adhunā prāptau
3.16.35.2,pārṣada-pravarau hareḥ
3.16.35.3,diter jaṭhara-nirviṣṭaṁ
3.16.35.4,kāśyapaṁ teja ulbaṇam
3.16.36.1,tayor asurayor adya
3.16.36.2,tejasā yamayor hi vaḥ
3.16.36.3,ākṣiptaṁ teja etarhi
3.16.36.4,bhagavāṁs tad vidhitsati
3.16.37.1,viśvasya yaḥ sthiti-layodbhava-hetur ādyo
3.16.37.2,yogeśvarair api duratyaya-yogamāyaḥ
3.16.37.3,kṣemaṁ vidhāsyati sa no bhagavāṁs tryadhīśas
3.16.37.4,tatrāsmadīya-vimṛśena kiyān ihārthaḥ
3.17.1.1,maitreya uvāca
3.17.2.1,ditis tu bhartur ādeśād
3.17.2.2,apatya-pariśaṅkinī
3.17.2.3,pūrṇe varṣa-śate sādhvī
3.17.2.4,putrau prasuṣuve yamau
3.17.3.1,utpātā bahavas tatra
3.17.3.2,nipetur jāyamānayoḥ
3.17.3.3,divi bhuvy antarikṣe ca
3.17.3.4,lokasyoru-bhayāvahāḥ
3.17.4.1,sahācalā bhuvaś celur
3.17.4.2,diśaḥ sarvāḥ prajajvaluḥ
3.17.4.3,solkāś cāśanayaḥ petuḥ
3.17.4.4,ketavaś cārti-hetavaḥ
3.17.5.1,vavau vāyuḥ suduḥsparśaḥ
3.17.5.2,phūt-kārān īrayan muhuḥ
3.17.5.3,unmūlayan naga-patīn
3.17.5.4,vātyānīko rajo-dhvajaḥ
3.17.6.1,uddhasat-taḍid-ambhoda-
3.17.6.2,ghaṭayā naṣṭa-bhāgaṇe
3.17.6.3,vyomni praviṣṭa-tamasā
3.17.6.4,na sma vyādṛśyate padam
3.17.7.1,cukrośa vimanā vārdhir
3.17.7.2,udūrmiḥ kṣubhitodaraḥ
3.17.7.3,sodapānāś ca saritaś
3.17.7.4,cukṣubhuḥ śuṣka-paṅkajāḥ
3.17.8.1,muhuḥ paridhayo ’bhūvan
3.17.8.2,sarāhvoḥ śaśi-sūryayoḥ
3.17.8.3,nirghātā ratha-nirhrādā
3.17.8.4,vivarebhyaḥ prajajñire
3.17.9.1,antar-grāmeṣu mukhato
3.17.9.2,vamantyo vahnim ulbaṇam
3.17.9.3,sṛgālolūka-ṭaṅkāraiḥ
3.17.9.4,praṇedur aśivaṁ śivāḥ
3.17.10.1,saṅgītavad rodanavad
3.17.10.2,unnamayya śirodharām
3.17.10.3,vyamuñcan vividhā vāco
3.17.10.4,grāma-siṁhās tatas tataḥ
3.17.11.1,kharāś ca karkaśaiḥ kṣattaḥ
3.17.11.2,khurair ghnanto dharā-talam
3.17.11.3,khārkāra-rabhasā mattāḥ
3.17.11.4,paryadhāvan varūthaśaḥ
3.17.12.1,rudanto rāsabha-trastā
3.17.12.2,nīḍād udapatan khagāḥ
3.17.12.3,ghoṣe ’raṇye ca paśavaḥ
3.17.12.4,śakṛn-mūtram akurvata
3.17.13.1,gāvo ’trasann asṛg-dohās
3.17.13.2,toyadāḥ pūya-varṣiṇaḥ
3.17.13.3,vyarudan deva-liṅgāni
3.17.13.4,drumāḥ petur vinānilam
3.17.14.1,grahān puṇyatamān anye
3.17.14.2,bhagaṇāṁś cāpi dīpitāḥ
3.17.14.3,aticerur vakra-gatyā
3.17.14.4,yuyudhuś ca parasparam
3.17.15.1,dṛṣṭvānyāṁś ca mahotpātān
3.17.15.2,atat-tattva-vidaḥ prajāḥ
3.17.15.3,brahma-putrān ṛte bhītā
3.17.15.4,menire viśva-samplavam
3.17.16.1,tāv ādi-daityau sahasā
3.17.16.2,vyajyamānātma-pauruṣau
3.17.16.3,vavṛdhāte ’śma-sāreṇa
3.17.16.4,kāyenādri-patī iva
3.17.17.1,divi-spṛśau hema-kirīṭa-koṭibhir
3.17.17.2,niruddha-kāṣṭhau sphurad-aṅgadā-bhujau
3.17.17.3,gāṁ kampayantau caraṇaiḥ pade pade
3.17.17.4,kaṭyā sukāñcyārkam atītya tasthatuḥ
3.17.18.1,prajāpatir nāma tayor akārṣīd
3.17.18.2,yaḥ prāk sva-dehād yamayor ajāyata
3.17.18.3,taṁ vai hiraṇyakaśipuṁ viduḥ prajā
3.17.18.4,yaṁ taṁ hiraṇyākṣam asūta sāgrataḥ
3.17.19.1,cakre hiraṇyakaśipur
3.17.19.2,dorbhyāṁ brahma-vareṇa ca
3.17.19.3,vaśe sa-pālāḻ lokāṁs trīn
3.17.19.4,akuto-mṛtyur uddhataḥ
3.17.20.1,hiraṇyākṣo ’nujas tasya
3.17.20.2,priyaḥ prīti-kṛd anvaham
3.17.20.3,gadā-pāṇir divaṁ yāto
3.17.20.4,yuyutsur mṛgayan raṇam
3.17.21.1,taṁ vīkṣya duḥsaha-javaṁ
3.17.21.2,raṇat-kāñcana-nūpuram
3.17.21.3,vaijayantyā srajā juṣṭam
3.17.21.4,aṁsa-nyasta-mahā-gadam
3.17.22.1,mano-vīrya-varotsiktam
3.17.22.2,asṛṇyam akuto-bhayam
3.17.22.3,bhītā nililyire devās
3.17.22.4,tārkṣya-trastā ivāhayaḥ
3.17.23.1,sa vai tirohitān dṛṣṭvā
3.17.23.2,mahasā svena daitya-rāṭ
3.17.23.3,sendrān deva-gaṇān kṣībān
3.17.23.4,apaśyan vyanadad bhṛśam
3.17.24.1,tato nivṛttaḥ krīḍiṣyan
3.17.24.2,gambhīraṁ bhīma-nisvanam
3.17.24.3,vijagāhe mahā-sattvo
3.17.24.4,vārdhiṁ matta iva dvipaḥ
3.17.25.1,tasmin praviṣṭe varuṇasya sainikā
3.17.25.2,yādo-gaṇāḥ sanna-dhiyaḥ sasādhvasāḥ
3.17.25.3,ahanyamānā api tasya varcasā
3.17.25.4,pradharṣitā dūrataraṁ pradudruvuḥ
3.17.26.1,sa varṣa-pūgān udadhau mahā-balaś
3.17.26.2,caran mahormīñ chvasaneritān muhuḥ
3.17.26.3,maurvyābhijaghne gadayā vibhāvarīm
3.17.26.4,āsedivāṁs tāta purīṁ pracetasaḥ
3.17.27.1,tatropalabhyāsura-loka-pālakaṁ
3.17.27.2,yādo-gaṇānām ṛṣabhaṁ pracetasam
3.17.27.3,smayan pralabdhuṁ praṇipatya nīcavaj
3.17.27.4,jagāda me dehy adhirāja saṁyugam
3.17.28.1,tvaṁ loka-pālo ’dhipatir bṛhac-chravā
3.17.28.2,vīryāpaho durmada-vīra-māninām
3.17.28.3,vijitya loke ’khila-daitya-dānavān
3.17.28.4,yad rājasūyena purāyajat prabho
3.17.29.1,sa evam utsikta-madena vidviṣā
3.17.29.2,dṛḍhaṁ pralabdho bhagavān apāṁ patiḥ
3.17.29.3,roṣaṁ samutthaṁ śamayan svayā dhiyā
3.17.29.4,vyavocad aṅgopaśamaṁ gatā vayam
3.17.30.1,paśyāmi nānyaṁ puruṣāt purātanād
3.17.30.2,yaḥ saṁyuge tvāṁ raṇa-mārga-kovidam
3.17.30.3,ārādhayiṣyaty asurarṣabhehi taṁ
3.17.30.4,manasvino yaṁ gṛṇate bhavādṛśāḥ
3.17.31.1,taṁ vīram ārād abhipadya vismayaḥ
3.17.31.2,śayiṣyase vīra-śaye śvabhir vṛtaḥ
3.17.31.3,yas tvad-vidhānām asatāṁ praśāntaye
3.17.31.4,rūpāṇi dhatte sad-anugrahecchayā
3.18.1.1,maitreya uvāca
3.18.2.1,dadarśa tatrābhijitaṁ dharā-dharaṁ
3.18.2.2,pronnīyamānāvanim agra-daṁṣṭrayā
3.18.2.3,muṣṇantam akṣṇā sva-ruco ’ruṇa-śriyā
3.18.2.4,jahāsa cāho vana-gocaro mṛgaḥ
3.18.3.1,āhainam ehy ajña mahīṁ vimuñca no
3.18.3.2,rasaukasāṁ viśva-sṛjeyam arpitā
3.18.3.3,na svasti yāsyasy anayā mamekṣataḥ
3.18.3.4,surādhamāsādita-sūkarākṛte
3.18.4.1,tvaṁ naḥ sapatnair abhavāya kiṁ bhṛto
3.18.4.2,yo māyayā hanty asurān parokṣa-jit
3.18.4.3,tvāṁ yoga-māyā-balam alpa-pauruṣaṁ
3.18.4.4,saṁsthāpya mūḍha pramṛje suhṛc-chucaḥ
3.18.5.1,tvayi saṁsthite gadayā śīrṇa-śīrṣaṇy
3.18.5.2,asmad-bhuja-cyutayā ye ca tubhyam
3.18.5.3,baliṁ haranty ṛṣayo ye ca devāḥ
3.18.5.4,svayaṁ sarve na bhaviṣyanty amūlāḥ
3.18.6.1,sa tudyamāno ’ri-durukta-tomarair
3.18.6.2,daṁṣṭrāgra-gāṁ gām upalakṣya bhītām
3.18.6.3,todaṁ mṛṣan niragād ambu-madhyād
3.18.6.4,grāhāhataḥ sa-kareṇur yathebhaḥ
3.18.7.1,taṁ niḥsarantaṁ salilād anudruto
3.18.7.2,hiraṇya-keśo dviradaṁ yathā jhaṣaḥ
3.18.7.3,karāla-daṁṣṭro ’śani-nisvano ’bravīd
3.18.7.4,gata-hriyāṁ kiṁ tv asatāṁ vigarhitam
3.18.8.1,sa gām udastāt salilasya gocare
3.18.8.2,vinyasya tasyām adadhāt sva-sattvam
3.18.8.3,abhiṣṭuto viśva-sṛjā prasūnair
3.18.8.4,āpūryamāṇo vibudhaiḥ paśyato ’reḥ
3.18.9.1,parānuṣaktaṁ tapanīyopakalpaṁ
3.18.9.2,mahā-gadaṁ kāñcana-citra-daṁśam
3.18.9.3,marmāṇy abhīkṣṇaṁ pratudantaṁ duruktaiḥ
3.18.9.4,pracaṇḍa-manyuḥ prahasaṁs taṁ babhāṣe
3.18.10.1,śrī-bhagavān uvāca
3.18.11.1,ete vayaṁ nyāsa-harā rasaukasāṁ
3.18.11.2,gata-hriyo gadayā drāvitās te
3.18.11.3,tiṣṭhāmahe ’thāpi kathañcid ājau
3.18.11.4,stheyaṁ kva yāmo balinotpādya vairam
3.18.12.1,tvaṁ pad-rathānāṁ kila yūthapādhipo
3.18.12.2,ghaṭasva no ’svastaya āśv anūhaḥ
3.18.12.3,saṁsthāpya cāsmān pramṛjāśru svakānāṁ
3.18.12.4,yaḥ svāṁ pratijñāṁ nātipiparty asabhyaḥ
3.18.13.1,maitreya uvāca
3.18.14.1,sṛjann amarṣitaḥ śvāsān
3.18.14.2,manyu-pracalitendriyaḥ
3.18.14.3,āsādya tarasā daityo
3.18.14.4,gadayā nyahanad dharim
3.18.15.1,bhagavāṁs tu gadā-vegaṁ
3.18.15.2,visṛṣṭaṁ ripuṇorasi
3.18.15.3,avañcayat tiraścīno
3.18.15.4,yogārūḍha ivāntakam
3.18.16.1,punar gadāṁ svām ādāya
3.18.16.2,bhrāmayantam abhīkṣṇaśaḥ
3.18.16.3,abhyadhāvad dhariḥ kruddhaḥ
3.18.16.4,saṁrambhād daṣṭa-dacchadam
3.18.17.1,tataś ca gadayārātiṁ
3.18.17.2,dakṣiṇasyāṁ bhruvi prabhuḥ
3.18.17.3,ājaghne sa tu tāṁ saumya
3.18.17.4,gadayā kovido ’hanat
3.18.18.1,evaṁ gadābhyāṁ gurvībhyāṁ
3.18.18.2,haryakṣo harir eva ca
3.18.18.3,jigīṣayā susaṁrabdhāv
3.18.18.4,anyonyam abhijaghnatuḥ
3.18.19.1,tayoḥ spṛdhos tigma-gadāhatāṅgayoḥ
3.18.19.2,kṣatāsrava-ghrāṇa-vivṛddha-manyvoḥ
3.18.19.3,vicitra-mārgāṁś carator jigīṣayā
3.18.19.4,vyabhād ilāyām iva śuṣmiṇor mṛdhaḥ
3.18.20.1,daityasya yajñāvayavasya māyā-
3.18.20.2,gṛhīta-vārāha-tanor mahātmanaḥ
3.18.20.3,kauravya mahyāṁ dviṣator vimardanaṁ
3.18.20.4,didṛkṣur āgād ṛṣibhir vṛtaḥ svarāṭ
3.18.21.1,āsanna-śauṇḍīram apeta-sādhvasaṁ
3.18.21.2,kṛta-pratīkāram ahārya-vikramam
3.18.21.3,vilakṣya daityaṁ bhagavān sahasra-ṇīr
3.18.21.4,jagāda nārāyaṇam ādi-sūkaram
3.18.22-23.1,brahmovāca
3.18.24.1,mainaṁ māyāvinaṁ dṛptaṁ
3.18.24.2,niraṅkuśam asattamam
3.18.24.3,ākrīḍa bālavad deva
3.18.24.4,yathāśīviṣam utthitam
3.18.25.1,na yāvad eṣa vardheta
3.18.25.2,svāṁ velāṁ prāpya dāruṇaḥ
3.18.25.3,svāṁ deva māyām āsthāya
3.18.25.4,tāvaj jahy agham acyuta
3.18.26.1,eṣā ghoratamā sandhyā
3.18.26.2,loka-cchambaṭ-karī prabho
3.18.26.3,upasarpati sarvātman
3.18.26.4,surāṇāṁ jayam āvaha
3.18.27.1,adhunaiṣo ’bhijin nāma
3.18.27.2,yogo mauhūrtiko hy agāt
3.18.27.3,śivāya nas tvaṁ suhṛdām
3.18.27.4,āśu nistara dustaram
3.18.28.1,diṣṭyā tvāṁ vihitaṁ mṛtyum
3.18.28.2,ayam āsāditaḥ svayam
3.18.28.3,vikramyainaṁ mṛdhe hatvā
3.18.28.4,lokān ādhehi śarmaṇi
3.19.1.1,maitreya uvāca
3.19.2.1,tataḥ sapatnaṁ mukhataś
3.19.2.2,carantam akuto-bhayam
3.19.2.3,jaghānotpatya gadayā
3.19.2.4,hanāv asuram akṣajaḥ
3.19.3.1,sā hatā tena gadayā
3.19.3.2,vihatā bhagavat-karāt
3.19.3.3,vighūrṇitāpatad reje
3.19.3.4,tad adbhutam ivābhavat
3.19.4.1,sa tadā labdha-tīrtho ’pi
3.19.4.2,na babādhe nirāyudham
3.19.4.3,mānayan sa mṛdhe dharmaṁ
3.19.4.4,viṣvaksenaṁ prakopayan
3.19.5.1,gadāyām apaviddhāyāṁ
3.19.5.2,hāhā-kāre vinirgate
3.19.5.3,mānayām āsa tad-dharmaṁ
3.19.5.4,sunābhaṁ cāsmarad vibhuḥ
3.19.6.1,taṁ vyagra-cakraṁ diti-putrādhamena
3.19.6.2,sva-pārṣada-mukhyena viṣajjamānam
3.19.6.3,citrā vāco ’tad-vidāṁ khe-carāṇāṁ
3.19.6.4,tatra smāsan svasti te ’muṁ jahīti
3.19.7.1,sa taṁ niśāmyātta-rathāṅgam agrato
3.19.7.2,vyavasthitaṁ padma-palāśa-locanam
3.19.7.3,vilokya cāmarṣa-pariplutendriyo
3.19.7.4,ruṣā sva-danta-cchadam ādaśac chvasan
3.19.8.1,karāla-daṁṣṭraś cakṣurbhyāṁ
3.19.8.2,sañcakṣāṇo dahann iva
3.19.8.3,abhiplutya sva-gadayā
3.19.8.4,hato ’sīty āhanad dharim
3.19.9.1,padā savyena tāṁ sādho
3.19.9.2,bhagavān yajña-sūkaraḥ
3.19.9.3,līlayā miṣataḥ śatroḥ
3.19.9.4,prāharad vāta-raṁhasam
3.19.10.1,āha cāyudham ādhatsva
3.19.10.2,ghaṭasva tvaṁ jigīṣasi
3.19.10.3,ity uktaḥ sa tadā bhūyas
3.19.10.4,tāḍayan vyanadad bhṛśam
3.19.11.1,tāṁ sa āpatatīṁ vīkṣya
3.19.11.2,bhagavān samavasthitaḥ
3.19.11.3,jagrāha līlayā prāptāṁ
3.19.11.4,garutmān iva pannagīm
3.19.12.1,sva-pauruṣe pratihate
3.19.12.2,hata-māno mahāsuraḥ
3.19.12.3,naicchad gadāṁ dīyamānāṁ
3.19.12.4,hariṇā vigata-prabhaḥ
3.19.13.1,jagrāha tri-śikhaṁ śūlaṁ
3.19.13.2,jvalaj-jvalana-lolupam
3.19.13.3,yajñāya dhṛta-rūpāya
3.19.13.4,viprāyābhicaran yathā
3.19.14.1,tad ojasā daitya-mahā-bhaṭārpitaṁ
3.19.14.2,cakāsad antaḥ-kha udīrṇa-dīdhiti
3.19.14.3,cakreṇa ciccheda niśāta-neminā
3.19.14.4,harir yathā tārkṣya-patatram ujjhitam
3.19.15.1,vṛkṇe sva-śūle bahudhāriṇā hareḥ
3.19.15.2,pratyetya vistīrṇam uro vibhūtimat
3.19.15.3,pravṛddha-roṣaḥ sa kaṭhora-muṣṭinā
3.19.15.4,nadan prahṛtyāntaradhīyatāsuraḥ
3.19.16.1,tenettham āhataḥ kṣattar
3.19.16.2,bhagavān ādi-sūkaraḥ
3.19.16.3,nākampata manāk kvāpi
3.19.16.4,srajā hata iva dvipaḥ
3.19.17.1,athorudhāsṛjan māyāṁ
3.19.17.2,yoga-māyeśvare harau
3.19.17.3,yāṁ vilokya prajās trastā
3.19.17.4,menire ’syopasaṁyamam
3.19.18.1,pravavur vāyavaś caṇḍās
3.19.18.2,tamaḥ pāṁsavam airayan
3.19.18.3,digbhyo nipetur grāvāṇaḥ
3.19.18.4,kṣepaṇaiḥ prahitā iva
3.19.19.1,dyaur naṣṭa-bhagaṇābhraughaiḥ
3.19.19.2,sa-vidyut-stanayitnubhiḥ
3.19.19.3,varṣadbhiḥ pūya-keśāsṛg-
3.19.19.4,viṇ-mūtrāsthīni cāsakṛt
3.19.20.1,girayaḥ pratyadṛśyanta
3.19.20.2,nānāyudha-muco ’nagha
3.19.20.3,dig-vāsaso yātudhānyaḥ
3.19.20.4,śūlinyo mukta-mūrdhajāḥ
3.19.21.1,bahubhir yakṣa-rakṣobhiḥ
3.19.21.2,patty-aśva-ratha-kuñjaraiḥ
3.19.21.3,ātatāyibhir utsṛṣṭā
3.19.21.4,hiṁsrā vāco ’tivaiśasāḥ
3.19.22.1,prāduṣkṛtānāṁ māyānām
3.19.22.2,āsurīṇāṁ vināśayat
3.19.22.3,sudarśanāstraṁ bhagavān
3.19.22.4,prāyuṅkta dayitaṁ tri-pāt
3.19.23.1,tadā diteḥ samabhavat
3.19.23.2,sahasā hṛdi vepathuḥ
3.19.23.3,smarantyā bhartur ādeśaṁ
3.19.23.4,stanāc cāsṛk prasusruve
3.19.24.1,vinaṣṭāsu sva-māyāsu
3.19.24.2,bhūyaś cāvrajya keśavam
3.19.24.3,ruṣopagūhamāno ’muṁ
3.19.24.4,dadṛśe ’vasthitaṁ bahiḥ
3.19.25.1,taṁ muṣṭibhir vinighnantaṁ
3.19.25.2,vajra-sārair adhokṣajaḥ
3.19.25.3,kareṇa karṇa-mūle ’han
3.19.25.4,yathā tvāṣṭraṁ marut-patiḥ
3.19.26.1,sa āhato viśva-jitā hy avajñayā
3.19.26.2,paribhramad-gātra udasta-locanaḥ
3.19.26.3,viśīrṇa-bāhv-aṅghri-śiroruho ’patad
3.19.26.4,yathā nagendro lulito nabhasvatā
3.19.27.1,kṣitau śayānaṁ tam akuṇṭha-varcasaṁ
3.19.27.2,karāla-daṁṣṭraṁ paridaṣṭa-dacchadam
3.19.27.3,ajādayo vīkṣya śaśaṁsur āgatā
3.19.27.4,aho imaṁ ko nu labheta saṁsthitim
3.19.28.1,yaṁ yogino yoga-samādhinā raho
3.19.28.2,dhyāyanti liṅgād asato mumukṣayā
3.19.28.3,tasyaiṣa daitya-ṛṣabhaḥ padāhato
3.19.28.4,mukhaṁ prapaśyaṁs tanum utsasarja ha
3.19.29.1,etau tau pārṣadāv asya
3.19.29.2,śāpād yātāv asad-gatim
3.19.29.3,punaḥ katipayaiḥ sthānaṁ
3.19.29.4,prapatsyete ha janmabhiḥ
3.19.30.1,devā ūcuḥ
3.19.31.1,maitreya uvāca
3.19.32.1,mayā yathānūktam avādi te hareḥ
3.19.32.2,kṛtāvatārasya sumitra ceṣṭitam
3.19.32.3,yathā hiraṇyākṣa udāra-vikramo
3.19.32.4,mahā-mṛdhe krīḍanavan nirākṛtaḥ
3.19.33.1,sūta uvāca
3.19.34.1,anyeṣāṁ puṇya-ślokānām
3.19.34.2,uddāma-yaśasāṁ satām
3.19.34.3,upaśrutya bhaven modaḥ
3.19.34.4,śrīvatsāṅkasya kiṁ punaḥ
3.19.35.1,yo gajendraṁ jhaṣa-grastaṁ
3.19.35.2,dhyāyantaṁ caraṇāmbujam
3.19.35.3,krośantīnāṁ kareṇūnāṁ
3.19.35.4,kṛcchrato ’mocayad drutam
3.19.36.1,taṁ sukhārādhyam ṛjubhir
3.19.36.2,ananya-śaraṇair nṛbhiḥ
3.19.36.3,kṛtajñaḥ ko na seveta
3.19.36.4,durārādhyam asādhubhiḥ
3.19.37.1,yo vai hiraṇyākṣa-vadhaṁ mahādbhutaṁ
3.19.37.2,vikrīḍitaṁ kāraṇa-sūkarātmanaḥ
3.19.37.3,śṛṇoti gāyaty anumodate ’ñjasā
3.19.37.4,vimucyate brahma-vadhād api dvijāḥ
3.19.38.1,etan mahā-puṇyam alaṁ pavitraṁ
3.19.38.2,dhanyaṁ yaśasyaṁ padam āyur-āśiṣām
3.19.38.3,prāṇendriyāṇāṁ yudhi śaurya-vardhanaṁ
3.19.38.4,nārāyaṇo ’nte gatir aṅga śṛṇvatām
3.20.1.1,śaunaka uvāca
3.20.2.1,kṣattā mahā-bhāgavataḥ
3.20.2.2,kṛṣṇasyaikāntikaḥ suhṛt
3.20.2.3,yas tatyājāgrajaṁ kṛṣṇe
3.20.2.4,sāpatyam aghavān iti
3.20.3.1,dvaipāyanād anavaro
3.20.3.2,mahitve tasya dehajaḥ
3.20.3.3,sarvātmanā śritaḥ kṛṣṇaṁ
3.20.3.4,tat-parāṁś cāpy anuvrataḥ
3.20.4.1,kim anvapṛcchan maitreyaṁ
3.20.4.2,virajās tīrtha-sevayā
3.20.4.3,upagamya kuśāvarta
3.20.4.4,āsīnaṁ tattva-vittamam
3.20.5.1,tayoḥ saṁvadatoḥ sūta
3.20.5.2,pravṛttā hy amalāḥ kathāḥ
3.20.5.3,āpo gāṅgā ivāgha-ghnīr
3.20.5.4,hareḥ pādāmbujāśrayāḥ
3.20.6.1,tā naḥ kīrtaya bhadraṁ te
3.20.6.2,kīrtanyodāra-karmaṇaḥ
3.20.6.3,rasajñaḥ ko nu tṛpyeta
3.20.6.4,hari-līlāmṛtaṁ piban
3.20.7.1,evam ugraśravāḥ pṛṣṭa
3.20.7.2,ṛṣibhir naimiṣāyanaiḥ
3.20.7.3,bhagavaty arpitādhyātmas
3.20.7.4,tān āha śrūyatām iti
3.20.8.1,sūta uvāca
3.20.9.1,vidura uvāca
3.20.10.1,ye marīcy-ādayo viprā
3.20.10.2,yas tu svāyambhuvo manuḥ
3.20.10.3,te vai brahmaṇa ādeśāt
3.20.10.4,katham etad abhāvayan
3.20.11.1,sa-dvitīyāḥ kim asṛjan
3.20.11.2,svatantrā uta karmasu
3.20.11.3,āho svit saṁhatāḥ sarva
3.20.11.4,idaṁ sma samakalpayan
3.20.12.1,maitreya uvāca
3.20.13.1,rajaḥ-pradhānān mahatas
3.20.13.2,tri-liṅgo daiva-coditāt
3.20.13.3,jātaḥ sasarja bhūtādir
3.20.13.4,viyad-ādīni pañcaśaḥ
3.20.14.1,tāni caikaikaśaḥ sraṣṭum
3.20.14.2,asamarthāni bhautikam
3.20.14.3,saṁhatya daiva-yogena
3.20.14.4,haimam aṇḍam avāsṛjan
3.20.15.1,so ’śayiṣṭābdhi-salile
3.20.15.2,āṇḍakośo nirātmakaḥ
3.20.15.3,sāgraṁ vai varṣa-sāhasram
3.20.15.4,anvavātsīt tam īśvaraḥ
3.20.16.1,tasya nābher abhūt padmaṁ
3.20.16.2,sahasrārkoru-dīdhiti
3.20.16.3,sarva-jīvanikāyauko
3.20.16.4,yatra svayam abhūt svarāṭ
3.20.17.1,so ’nuviṣṭo bhagavatā
3.20.17.2,yaḥ śete salilāśaye
3.20.17.3,loka-saṁsthāṁ yathā pūrvaṁ
3.20.17.4,nirmame saṁsthayā svayā
3.20.18.1,sasarja cchāyayāvidyāṁ
3.20.18.2,pañca-parvāṇam agrataḥ
3.20.18.3,tāmisram andha-tāmisraṁ
3.20.18.4,tamo moho mahā-tamaḥ
3.20.19.1,visasarjātmanaḥ kāyaṁ
3.20.19.2,nābhinandaṁs tamomayam
3.20.19.3,jagṛhur yakṣa-rakṣāṁsi
3.20.19.4,rātriṁ kṣut-tṛṭ-samudbhavām
3.20.20.1,kṣut-tṛḍbhyām upasṛṣṭās te
3.20.20.2,taṁ jagdhum abhidudruvuḥ
3.20.20.3,mā rakṣatainaṁ jakṣadhvam
3.20.20.4,ity ūcuḥ kṣut-tṛḍ-arditāḥ
3.20.21.1,devas tān āha saṁvigno
3.20.21.2,mā māṁ jakṣata rakṣata
3.20.21.3,aho me yakṣa-rakṣāṁsi
3.20.21.4,prajā yūyaṁ babhūvitha
3.20.22.1,devatāḥ prabhayā yā yā
3.20.22.2,dīvyan pramukhato ’sṛjat
3.20.22.3,te ahārṣur devayanto
3.20.22.4,visṛṣṭāṁ tāṁ prabhām ahaḥ
3.20.23.1,devo ’devāñ jaghanataḥ
3.20.23.2,sṛjati smātilolupān
3.20.23.3,ta enaṁ lolupatayā
3.20.23.4,maithunāyābhipedire
3.20.24.1,tato hasan sa bhagavān
3.20.24.2,asurair nirapatrapaiḥ
3.20.24.3,anvīyamānas tarasā
3.20.24.4,kruddho bhītaḥ parāpatat
3.20.25.1,sa upavrajya varadaṁ
3.20.25.2,prapannārti-haraṁ harim
3.20.25.3,anugrahāya bhaktānām
3.20.25.4,anurūpātma-darśanam
3.20.26.1,pāhi māṁ paramātmaṁs te
3.20.26.2,preṣaṇenāsṛjaṁ prajāḥ
3.20.26.3,tā imā yabhituṁ pāpā
3.20.26.4,upākrāmanti māṁ prabho
3.20.27.1,tvam ekaḥ kila lokānāṁ
3.20.27.2,kliṣṭānāṁ kleśa-nāśanaḥ
3.20.27.3,tvam ekaḥ kleśadas teṣām
3.20.27.4,anāsanna-padāṁ tava
3.20.28.1,so ’vadhāryāsya kārpaṇyaṁ
3.20.28.2,viviktādhyātma-darśanaḥ
3.20.28.3,vimuñcātma-tanuṁ ghorām
3.20.28.4,ity ukto vimumoca ha
3.20.29.1,tāṁ kvaṇac-caraṇāmbhojāṁ
3.20.29.2,mada-vihvala-locanām
3.20.29.3,kāñcī-kalāpa-vilasad-
3.20.29.4,dukūla-cchanna-rodhasam
3.20.30.1,anyonya-śleṣayottuṅga-
3.20.30.2,nirantara-payodharām
3.20.30.3,sunāsāṁ sudvijāṁ snigdha-
3.20.30.4,hāsa-līlāvalokanām
3.20.31.1,gūhantīṁ vrīḍayātmānaṁ
3.20.31.2,nīlālaka-varūthinīm
3.20.31.3,upalabhyāsurā dharma
3.20.31.4,sarve sammumuhuḥ striyam
3.20.32.1,aho rūpam aho dhairyam
3.20.32.2,aho asyā navaṁ vayaḥ
3.20.32.3,madhye kāmayamānānām
3.20.32.4,akāmeva visarpati
3.20.33.1,vitarkayanto bahudhā
3.20.33.2,tāṁ sandhyāṁ pramadākṛtim
3.20.33.3,abhisambhāvya viśrambhāt
3.20.33.4,paryapṛcchan kumedhasaḥ
3.20.34.1,kāsi kasyāsi rambhoru
3.20.34.2,ko vārthas te ’tra bhāmini
3.20.34.3,rūpa-draviṇa-paṇyena
3.20.34.4,durbhagān no vibādhase
3.20.35.1,yā vā kācit tvam abale
3.20.35.2,diṣṭyā sandarśanaṁ tava
3.20.35.3,utsunoṣīkṣamāṇānāṁ
3.20.35.4,kanduka-krīḍayā manaḥ
3.20.36.1,naikatra te jayati śālini pāda-padmaṁ
3.20.36.2,ghnantyā muhuḥ kara-talena patat-pataṅgam
3.20.36.3,madhyaṁ viṣīdati bṛhat-stana-bhāra-bhītaṁ
3.20.36.4,śānteva dṛṣṭir amalā suśikhā-samūhaḥ
3.20.37.1,iti sāyantanīṁ sandhyām
3.20.37.2,asurāḥ pramadāyatīm
3.20.37.3,pralobhayantīṁ jagṛhur
3.20.37.4,matvā mūḍha-dhiyaḥ striyam
3.20.38.1,prahasya bhāva-gambhīraṁ
3.20.38.2,jighrantyātmānam ātmanā
3.20.38.3,kāntyā sasarja bhagavān
3.20.38.4,gandharvāpsarasāṁ gaṇān
3.20.39.1,visasarja tanuṁ tāṁ vai
3.20.39.2,jyotsnāṁ kāntimatīṁ priyām
3.20.39.3,ta eva cādaduḥ prītyā
3.20.39.4,viśvāvasu-purogamāḥ
3.20.40.1,sṛṣṭvā bhūta-piśācāṁś ca
3.20.40.2,bhagavān ātma-tandriṇā
3.20.40.3,dig-vāsaso mukta-keśān
3.20.40.4,vīkṣya cāmīlayad dṛśau
3.20.41.1,jagṛhus tad-visṛṣṭāṁ tāṁ
3.20.41.2,jṛmbhaṇākhyāṁ tanuṁ prabhoḥ
3.20.41.3,nidrām indriya-vikledo
3.20.41.4,yayā bhūteṣu dṛśyate
3.20.41.5,yenocchiṣṭān dharṣayanti
3.20.41.6,tam unmādaṁ pracakṣate
3.20.42.1,ūrjasvantaṁ manyamāna
3.20.42.2,ātmānaṁ bhagavān ajaḥ
3.20.42.3,sādhyān gaṇān pitṛ-gaṇān
3.20.42.4,parokṣeṇāsṛjat prabhuḥ
3.20.43.1,ta ātma-sargaṁ taṁ kāyaṁ
3.20.43.2,pitaraḥ pratipedire
3.20.43.3,sādhyebhyaś ca pitṛbhyaś ca
3.20.43.4,kavayo yad vitanvate
3.20.44.1,siddhān vidyādharāṁś caiva
3.20.44.2,tirodhānena so ’sṛjat
3.20.44.3,tebhyo ’dadāt tam ātmānam
3.20.44.4,antardhānākhyam adbhutam
3.20.45.1,sa kinnarān kimpuruṣān
3.20.45.2,pratyātmyenāsṛjat prabhuḥ
3.20.45.3,mānayann ātmanātmānam
3.20.45.4,ātmābhāsaṁ vilokayan
3.20.46.1,te tu taj jagṛhū rūpaṁ
3.20.46.2,tyaktaṁ yat parameṣṭhinā
3.20.46.3,mithunī-bhūya gāyantas
3.20.46.4,tam evoṣasi karmabhiḥ
3.20.47.1,dehena vai bhogavatā
3.20.47.2,śayāno bahu-cintayā
3.20.47.3,sarge ’nupacite krodhād
3.20.47.4,utsasarja ha tad vapuḥ
3.20.48.1,ye ’hīyantāmutaḥ keśā
3.20.48.2,ahayas te ’ṅga jajñire
3.20.48.3,sarpāḥ prasarpataḥ krūrā
3.20.48.4,nāgā bhogoru-kandharāḥ
3.20.49.1,sa ātmānaṁ manyamānaḥ
3.20.49.2,kṛta-kṛtyam ivātmabhūḥ
3.20.49.3,tadā manūn sasarjānte
3.20.49.4,manasā loka-bhāvanān
3.20.50.1,tebhyaḥ so ’sṛjat svīyaṁ
3.20.50.2,puraṁ puruṣam ātmavān
3.20.50.3,tān dṛṣṭvā ye purā sṛṣṭāḥ
3.20.50.4,praśaśaṁsuḥ prajāpatim
3.20.51.1,aho etaj jagat-sraṣṭaḥ
3.20.51.2,sukṛtaṁ bata te kṛtam
3.20.51.3,pratiṣṭhitāḥ kriyā yasmin
3.20.51.4,sākam annam adāma he
3.20.52.1,tapasā vidyayā yukto
3.20.52.2,yogena susamādhinā
3.20.52.3,ṛṣīn ṛṣir hṛṣīkeśaḥ
3.20.52.4,sasarjābhimatāḥ prajāḥ
3.20.53.1,tebhyaś caikaikaśaḥ svasya
3.20.53.2,dehasyāṁśam adād ajaḥ
3.20.53.3,yat tat samādhi-yogarddhi-
3.20.53.4,tapo-vidyā-viraktimat
3.21.1.1,vidura uvāca
3.21.2.1,priyavratottānapādau
3.21.2.2,sutau svāyambhuvasya vai
3.21.2.3,yathā-dharmaṁ jugupatuḥ
3.21.2.4,sapta-dvīpavatīṁ mahīm
3.21.3.1,tasya vai duhitā brahman
3.21.3.2,devahūtīti viśrutā
3.21.3.3,patnī prajāpater uktā
3.21.3.4,kardamasya tvayānagha
3.21.4.1,tasyāṁ sa vai mahā-yogī
3.21.4.2,yuktāyāṁ yoga-lakṣaṇaiḥ
3.21.4.3,sasarja katidhā vīryaṁ
3.21.4.4,tan me śuśrūṣave vada
3.21.5.1,rucir yo bhagavān brahman
3.21.5.2,dakṣo vā brahmaṇaḥ sutaḥ
3.21.5.3,yathā sasarja bhūtāni
3.21.5.4,labdhvā bhāryāṁ ca mānavīm
3.21.6.1,maitreya uvāca
3.21.7.1,tataḥ samādhi-yuktena
3.21.7.2,kriyā-yogena kardamaḥ
3.21.7.3,samprapede hariṁ bhaktyā
3.21.7.4,prapanna-varadāśuṣam
3.21.8.1,tāvat prasanno bhagavān
3.21.8.2,puṣkarākṣaḥ kṛte yuge
3.21.8.3,darśayām āsa taṁ kṣattaḥ
3.21.8.4,śābdaṁ brahma dadhad vapuḥ
3.21.9.1,sa taṁ virajam arkābhaṁ
3.21.9.2,sita-padmotpala-srajam
3.21.9.3,snigdha-nīlālaka-vrāta-
3.21.9.4,vaktrābjaṁ virajo ’mbaram
3.21.10.1,kirīṭinaṁ kuṇḍalinaṁ
3.21.10.2,śaṅkha-cakra-gadā-dharam
3.21.10.3,śvetotpala-krīḍanakaṁ
3.21.10.4,manaḥ-sparśa-smitekṣaṇam
3.21.11.1,vinyasta-caraṇāmbhojam
3.21.11.2,aṁsa-deśe garutmataḥ
3.21.11.3,dṛṣṭvā khe ’vasthitaṁ vakṣaḥ-
3.21.11.4,śriyaṁ kaustubha-kandharam
3.21.12.1,jāta-harṣo ’patan mūrdhnā
3.21.12.2,kṣitau labdha-manorathaḥ
3.21.12.3,gīrbhis tv abhyagṛṇāt prīti-
3.21.12.4,svabhāvātmā kṛtāñjaliḥ
3.21.13.1,ṛṣir uvāca
3.21.14.1,ye māyayā te hata-medhasas tvat-
3.21.14.2,pādāravindaṁ bhava-sindhu-potam
3.21.14.3,upāsate kāma-lavāya teṣāṁ
3.21.14.4,rāsīśa kāmān niraye ’pi ye syuḥ
3.21.15.1,tathā sa cāhaṁ parivoḍhu-kāmaḥ
3.21.15.2,samāna-śīlāṁ gṛhamedha-dhenum
3.21.15.3,upeyivān mūlam aśeṣa-mūlaṁ
3.21.15.4,durāśayaḥ kāma-dughāṅghripasya
3.21.16.1,prajāpates te vacasādhīśa tantyā
3.21.16.2,lokaḥ kilāyaṁ kāma-hato ’nubaddhaḥ
3.21.16.3,ahaṁ ca lokānugato vahāmi
3.21.16.4,baliṁ ca śuklānimiṣāya tubhyam
3.21.17.1,lokāṁś ca lokānugatān paśūṁś ca
3.21.17.2,hitvā śritās te caraṇātapatram
3.21.17.3,parasparaṁ tvad-guṇa-vāda-sīdhu-
3.21.17.4,pīyūṣa-niryāpita-deha-dharmāḥ
3.21.18.1,na te ’jarākṣa-bhramir āyur eṣāṁ
3.21.18.2,trayodaśāraṁ tri-śataṁ ṣaṣṭi-parva
3.21.18.3,ṣaṇ-nemy ananta-cchadi yat tri-ṇābhi
3.21.18.4,karāla-sroto jagad ācchidya dhāvat
3.21.19.1,ekaḥ svayaṁ sañ jagataḥ sisṛkṣayā-
3.21.19.2,dvitīyayātmann adhi-yogamāyayā
3.21.19.3,sṛjasy adaḥ pāsi punar grasiṣyase
3.21.19.4,yathorṇa-nābhir bhagavan sva-śaktibhiḥ
3.21.20.1,naitad batādhīśa padaṁ tavepsitaṁ
3.21.20.2,yan māyayā nas tanuṣe bhūta-sūkṣmam
3.21.20.3,anugrahāyāstv api yarhi māyayā
3.21.20.4,lasat-tulasyā bhagavān vilakṣitaḥ
3.21.21.1,taṁ tvānubhūtyoparata-kriyārthaṁ
3.21.21.2,sva-māyayā vartita-loka-tantram
3.21.21.3,namāmy abhīkṣṇaṁ namanīya-pāda-
3.21.21.4,sarojam alpīyasi kāma-varṣam
3.21.22.1,ṛṣir uvāca
3.21.23.1,śrī-bhagavān uvāca
3.21.24.1,na vai jātu mṛṣaiva syāt
3.21.24.2,prajādhyakṣa mad-arhaṇam
3.21.24.3,bhavad-vidheṣv atitarāṁ
3.21.24.4,mayi saṅgṛbhitātmanām
3.21.25.1,prajāpati-sutaḥ samrāṇ
3.21.25.2,manur vikhyāta-maṅgalaḥ
3.21.25.3,brahmāvartaṁ yo ’dhivasan
3.21.25.4,śāsti saptārṇavāṁ mahīm
3.21.26.1,sa ceha vipra rājarṣir
3.21.26.2,mahiṣyā śatarūpayā
3.21.26.3,āyāsyati didṛkṣus tvāṁ
3.21.26.4,paraśvo dharma-kovidaḥ
3.21.27.1,ātmajām asitāpāṅgīṁ
3.21.27.2,vayaḥ-śīla-guṇānvitām
3.21.27.3,mṛgayantīṁ patiṁ dāsyaty
3.21.27.4,anurūpāya te prabho
3.21.28.1,samāhitaṁ te hṛdayaṁ
3.21.28.2,yatremān parivatsarān
3.21.28.3,sā tvāṁ brahman nṛpa-vadhūḥ
3.21.28.4,kāmam āśu bhajiṣyati
3.21.29.1,yā ta ātma-bhṛtaṁ vīryaṁ
3.21.29.2,navadhā prasaviṣyati
3.21.29.3,vīrye tvadīye ṛṣaya
3.21.29.4,ādhāsyanty añjasātmanaḥ
3.21.30.1,tvaṁ ca samyag anuṣṭhāya
3.21.30.2,nideśaṁ ma uśattamaḥ
3.21.30.3,mayi tīrthī-kṛtāśeṣa-
3.21.30.4,kriyārtho māṁ prapatsyase
3.21.31.1,kṛtvā dayāṁ ca jīveṣu
3.21.31.2,dattvā cābhayam ātmavān
3.21.31.3,mayy ātmānaṁ saha jagad
3.21.31.4,drakṣyasy ātmani cāpi mām
3.21.32.1,sahāhaṁ svāṁśa-kalayā
3.21.32.2,tvad-vīryeṇa mahā-mune
3.21.32.3,tava kṣetre devahūtyāṁ
3.21.32.4,praṇeṣye tattva-saṁhitām
3.21.33.1,maitreya uvāca
3.21.34.1,nirīkṣatas tasya yayāv aśeṣa-
3.21.34.2,siddheśvarābhiṣṭuta-siddha-mārgaḥ
3.21.34.3,ākarṇayan patra-rathendra-pakṣair
3.21.34.4,uccāritaṁ stomam udīrṇa-sāma
3.21.35.1,atha samprasthite śukle
3.21.35.2,kardamo bhagavān ṛṣiḥ
3.21.35.3,āste sma bindusarasi
3.21.35.4,taṁ kālaṁ pratipālayan
3.21.36.1,manuḥ syandanam āsthāya
3.21.36.2,śātakaumbha-paricchadam
3.21.36.3,āropya svāṁ duhitaraṁ
3.21.36.4,sa-bhāryaḥ paryaṭan mahīm
3.21.37.1,tasmin sudhanvann ahani
3.21.37.2,bhagavān yat samādiśat
3.21.37.3,upāyād āśrama-padaṁ
3.21.37.4,muneḥ śānta-vratasya tat
3.21.38-39.1,yasmin bhagavato netrān
3.21.38-39.2,nyapatann aśru-bindavaḥ
3.21.38-39.3,kṛpayā samparītasya
3.21.38-39.4,prapanne ’rpitayā bhṛśam
3.21.40.1,puṇya-druma-latā-jālaiḥ
3.21.40.2,kūjat-puṇya-mṛga-dvijaiḥ
3.21.40.3,sarvartu-phala-puṣpāḍhyaṁ
3.21.40.4,vana-rāji-śriyānvitam
3.21.41.1,matta-dvija-gaṇair ghuṣṭaṁ
3.21.41.2,matta-bhramara-vibhramam
3.21.41.3,matta-barhi-naṭāṭopam
3.21.41.4,āhvayan-matta-kokilam
3.21.42-43.1,kadamba-campakāśoka-
3.21.42-43.2,karañja-bakulāsanaiḥ
3.21.42-43.3,kunda-mandāra-kuṭajaiś
3.21.42-43.4,cūta-potair alaṅkṛtam
3.21.44.1,tathaiva hariṇaiḥ kroḍaiḥ
3.21.44.2,śvāvid-gavaya-kuñjaraiḥ
3.21.44.3,gopucchair haribhir markair
3.21.44.4,nakulair nābhibhir vṛtam
3.21.45-47.1,praviśya tat tīrtha-varam
3.21.45-47.2,ādi-rājaḥ sahātmajaḥ
3.21.45-47.3,dadarśa munim āsīnaṁ
3.21.45-47.4,tasmin huta-hutāśanam
3.21.48.1,athoṭajam upāyātaṁ
3.21.48.2,nṛdevaṁ praṇataṁ puraḥ
3.21.48.3,saparyayā paryagṛhṇāt
3.21.48.4,pratinandyānurūpayā
3.21.49.1,gṛhītārhaṇam āsīnaṁ
3.21.49.2,saṁyataṁ prīṇayan muniḥ
3.21.49.3,smaran bhagavad-ādeśam
3.21.49.4,ity āha ślakṣṇayā girā
3.21.50.1,nūnaṁ caṅkramaṇaṁ deva
3.21.50.2,satāṁ saṁrakṣaṇāya te
3.21.50.3,vadhāya cāsatāṁ yas tvaṁ
3.21.50.4,hareḥ śaktir hi pālinī
3.21.51.1,yo ’rkendv-agnīndra-vāyūnāṁ
3.21.51.2,yama-dharma-pracetasām
3.21.51.3,rūpāṇi sthāna ādhatse
3.21.51.4,tasmai śuklāya te namaḥ
3.21.52-54.1,na yadā ratham āsthāya
3.21.52-54.2,jaitraṁ maṇi-gaṇārpitam
3.21.52-54.3,visphūrjac-caṇḍa-kodaṇḍo
3.21.52-54.4,rathena trāsayann aghān
3.21.55.1,adharmaś ca samedheta
3.21.55.2,lolupair vyaṅkuśair nṛbhiḥ
3.21.55.3,śayāne tvayi loko ’yaṁ
3.21.55.4,dasyu-grasto vinaṅkṣyati
3.21.56.1,athāpi pṛcche tvāṁ vīra
3.21.56.2,yad-arthaṁ tvam ihāgataḥ
3.21.56.3,tad vayaṁ nirvyalīkena
3.21.56.4,pratipadyāmahe hṛdā
3.22.1.1,maitreya uvāca
3.22.2.1,manur uvāca
3.22.3.1,tat-trāṇāyāsṛjac cāsmān
3.22.3.2,doḥ-sahasrāt sahasra-pāt
3.22.3.3,hṛdayaṁ tasya hi brahma
3.22.3.4,kṣatram aṅgaṁ pracakṣate
3.22.4.1,ato hy anyonyam ātmānaṁ
3.22.4.2,brahma kṣatraṁ ca rakṣataḥ
3.22.4.3,rakṣati smāvyayo devaḥ
3.22.4.4,sa yaḥ sad-asad-ātmakaḥ
3.22.5.1,tava sandarśanād eva
3.22.5.2,cchinnā me sarva-saṁśayāḥ
3.22.5.3,yat svayaṁ bhagavān prītyā
3.22.5.4,dharmam āha rirakṣiṣoḥ
3.22.6.1,diṣṭyā me bhagavān dṛṣṭo
3.22.6.2,durdarśo yo ’kṛtātmanām
3.22.6.3,diṣṭyā pāda-rajaḥ spṛṣṭaṁ
3.22.6.4,śīrṣṇā me bhavataḥ śivam
3.22.7.1,diṣṭyā tvayānuśiṣṭo ’haṁ
3.22.7.2,kṛtaś cānugraho mahān
3.22.7.3,apāvṛtaiḥ karṇa-randhrair
3.22.7.4,juṣṭā diṣṭyośatīr giraḥ
3.22.8.1,sa bhavān duhitṛ-sneha-
3.22.8.2,parikliṣṭātmano mama
3.22.8.3,śrotum arhasi dīnasya
3.22.8.4,śrāvitaṁ kṛpayā mune
3.22.9.1,priyavratottānapadoḥ
3.22.9.2,svaseyaṁ duhitā mama
3.22.9.3,anvicchati patiṁ yuktaṁ
3.22.9.4,vayaḥ-śīla-guṇādibhiḥ
3.22.10.1,yadā tu bhavataḥ śīla-
3.22.10.2,śruta-rūpa-vayo-guṇān
3.22.10.3,aśṛṇon nāradād eṣā
3.22.10.4,tvayy āsīt kṛta-niścayā
3.22.11.1,tat pratīccha dvijāgryemāṁ
3.22.11.2,śraddhayopahṛtāṁ mayā
3.22.11.3,sarvātmanānurūpāṁ te
3.22.11.4,gṛhamedhiṣu karmasu
3.22.12.1,udyatasya hi kāmasya
3.22.12.2,prativādo na śasyate
3.22.12.3,api nirmukta-saṅgasya
3.22.12.4,kāma-raktasya kiṁ punaḥ
3.22.13.1,ya udyatam anādṛtya
3.22.13.2,kīnāśam abhiyācate
3.22.13.3,kṣīyate tad-yaśaḥ sphītaṁ
3.22.13.4,mānaś cāvajñayā hataḥ
3.22.14.1,ahaṁ tvāśṛṇavaṁ vidvan
3.22.14.2,vivāhārthaṁ samudyatam
3.22.14.3,atas tvam upakurvāṇaḥ
3.22.14.4,prattāṁ pratigṛhāṇa me
3.22.15.1,ṛṣir uvāca
3.22.16.1,kāmaḥ sa bhūyān naradeva te ’syāḥ
3.22.16.2,putryāḥ samāmnāya-vidhau pratītaḥ
3.22.16.3,ka eva te tanayāṁ nādriyeta
3.22.16.4,svayaiva kāntyā kṣipatīm iva śriyam
3.22.17.1,yāṁ harmya-pṛṣṭhe kvaṇad-aṅghri-śobhāṁ
3.22.17.2,vikrīḍatīṁ kanduka-vihvalākṣīm
3.22.17.3,viśvāvasur nyapatat svād vimānād
3.22.17.4,vilokya sammoha-vimūḍha-cetāḥ
3.22.18.1,tāṁ prārthayantīṁ lalanā-lalāmam
3.22.18.2,asevita-śrī-caraṇair adṛṣṭām
3.22.18.3,vatsāṁ manor uccapadaḥ svasāraṁ
3.22.18.4,ko nānumanyeta budho ’bhiyātām
3.22.19.1,ato bhajiṣye samayena sādhvīṁ
3.22.19.2,yāvat tejo bibhṛyād ātmano me
3.22.19.3,ato dharmān pāramahaṁsya-mukhyān
3.22.19.4,śukla-proktān bahu manye ’vihiṁsrān
3.22.20.1,yato ’bhavad viśvam idaṁ vicitraṁ
3.22.20.2,saṁsthāsyate yatra ca vāvatiṣṭhate
3.22.20.3,prajāpatīnāṁ patir eṣa mahyaṁ
3.22.20.4,paraṁ pramāṇaṁ bhagavān anantaḥ
3.22.21.1,maitreya uvāca
3.22.22.1,so ’nu jñātvā vyavasitaṁ
3.22.22.2,mahiṣyā duhituḥ sphuṭam
3.22.22.3,tasmai guṇa-gaṇāḍhyāya
3.22.22.4,dadau tulyāṁ praharṣitaḥ
3.22.23.1,śatarūpā mahā-rājñī
3.22.23.2,pāribarhān mahā-dhanān
3.22.23.3,dampatyoḥ paryadāt prītyā
3.22.23.4,bhūṣā-vāsaḥ paricchadān
3.22.24.1,prattāṁ duhitaraṁ samrāṭ
3.22.24.2,sadṛkṣāya gata-vyathaḥ
3.22.24.3,upaguhya ca bāhubhyām
3.22.24.4,autkaṇṭhyonmathitāśayaḥ
3.22.25.1,aśaknuvaṁs tad-virahaṁ
3.22.25.2,muñcan bāṣpa-kalāṁ muhuḥ
3.22.25.3,āsiñcad amba vatseti
3.22.25.4,netrodair duhituḥ śikhāḥ
3.22.26-27.1,āmantrya taṁ muni-varam
3.22.26-27.2,anujñātaḥ sahānugaḥ
3.22.26-27.3,pratasthe ratham āruhya
3.22.26-27.4,sabhāryaḥ sva-puraṁ nṛpaḥ
3.22.28.1,tam āyāntam abhipretya
3.22.28.2,brahmāvartāt prajāḥ patim
3.22.28.3,gīta-saṁstuti-vāditraiḥ
3.22.28.4,pratyudīyuḥ praharṣitāḥ
3.22.29-30.1,barhiṣmatī nāma purī
3.22.29-30.2,sarva-sampat-samanvitā
3.22.29-30.3,nyapatan yatra romāṇi
3.22.29-30.4,yajñasyāṅgaṁ vidhunvataḥ
3.22.31.1,kuśa-kāśamayaṁ barhir
3.22.31.2,āstīrya bhagavān manuḥ
3.22.31.3,ayajad yajña-puruṣaṁ
3.22.31.4,labdhā sthānaṁ yato bhuvam
3.22.32.1,barhiṣmatīṁ nāma vibhur
3.22.32.2,yāṁ nirviśya samāvasat
3.22.32.3,tasyāṁ praviṣṭo bhavanaṁ
3.22.32.4,tāpa-traya-vināśanam
3.22.33.1,sabhāryaḥ saprajaḥ kāmān
3.22.33.2,bubhuje ’nyāvirodhataḥ
3.22.33.3,saṅgīyamāna-sat-kīrtiḥ
3.22.33.4,sastrībhiḥ sura-gāyakaiḥ
3.22.33.5,praty-ūṣeṣv anubaddhena
3.22.33.6,hṛdā śṛṇvan hareḥ kathāḥ
3.22.34.1,niṣṇātaṁ yoga-māyāsu
3.22.34.2,muniṁ svāyambhuvaṁ manum
3.22.34.3,yad ābhraṁśayituṁ bhogā
3.22.34.4,na śekur bhagavat-param
3.22.35.1,ayāta-yāmās tasyāsan
3.22.35.2,yāmāḥ svāntara-yāpanāḥ
3.22.35.3,śṛṇvato dhyāyato viṣṇoḥ
3.22.35.4,kurvato bruvataḥ kathāḥ
3.22.36.1,sa evaṁ svāntaraṁ ninye
3.22.36.2,yugānām eka-saptatim
3.22.36.3,vāsudeva-prasaṅgena
3.22.36.4,paribhūta-gati-trayaḥ
3.22.37.1,śārīrā mānasā divyā
3.22.37.2,vaiyāse ye ca mānuṣāḥ
3.22.37.3,bhautikāś ca kathaṁ kleśā
3.22.37.4,bādhante hari-saṁśrayam
3.22.38.1,yaḥ pṛṣṭo munibhiḥ prāha
3.22.38.2,dharmān nānā-vidhāñ chubhān
3.22.38.3,nṛṇāṁ varṇāśramāṇāṁ ca
3.22.38.4,sarva-bhūta-hitaḥ sadā
3.22.39.1,etat ta ādi-rājasya
3.22.39.2,manoś caritam adbhutam
3.22.39.3,varṇitaṁ varṇanīyasya
3.22.39.4,tad-apatyodayaṁ śṛṇu
3.23.1.1,maitreya uvāca
3.23.2.1,viśrambheṇātma-śaucena
3.23.2.2,gauraveṇa damena ca
3.23.2.3,śuśrūṣayā sauhṛdena
3.23.2.4,vācā madhurayā ca bhoḥ
3.23.3.1,visṛjya kāmaṁ dambhaṁ ca
3.23.3.2,dveṣaṁ lobham aghaṁ madam
3.23.3.3,apramattodyatā nityaṁ
3.23.3.4,tejīyāṁsam atoṣayat
3.23.4-5.1,sa vai devarṣi-varyas tāṁ
3.23.4-5.2,mānavīṁ samanuvratām
3.23.4-5.3,daivād garīyasaḥ patyur
3.23.4-5.4,āśāsānāṁ mahāśiṣaḥ
3.23.6.1,kardama uvāca
3.23.7.1,ye me sva-dharma-niratasya tapaḥ-samādhi-
3.23.7.2,vidyātma-yoga-vijitā bhagavat-prasādāḥ
3.23.7.3,tān eva te mad-anusevanayāvaruddhān
3.23.7.4,dṛṣṭiṁ prapaśya vitarāmy abhayān aśokān
3.23.8.1,anye punar bhagavato bhruva udvijṛmbha-
3.23.8.2,vibhraṁśitārtha-racanāḥ kim urukramasya
3.23.8.3,siddhāsi bhuṅkṣva vibhavān nija-dharma-dohān
3.23.8.4,divyān narair duradhigān nṛpa-vikriyābhiḥ
3.23.9.1,evaṁ bruvāṇam abalākhila-yoga-māyā-
3.23.9.2,vidyā-vicakṣaṇam avekṣya gatādhir āsīt
3.23.9.3,sampraśraya-praṇaya-vihvalayā gireṣad-
3.23.9.4,vrīḍāvaloka-vilasad-dhasitānanāha
3.23.10.1,devahūtir uvāca
3.23.11.1,tatreti-kṛtyam upaśikṣa yathopadeśaṁ
3.23.11.2,yenaiṣa me karśito ’tiriraṁsayātmā
3.23.11.3,siddhyeta te kṛta-manobhava-dharṣitāyā
3.23.11.4,dīnas tad īśa bhavanaṁ sadṛśaṁ vicakṣva
3.23.12.1,maitreya uvāca
3.23.13.1,sarva-kāma-dughaṁ divyaṁ
3.23.13.2,sarva-ratna-samanvitam
3.23.13.3,sarvarddhy-upacayodarkaṁ
3.23.13.4,maṇi-stambhair upaskṛtam
3.23.14-15.1,divyopakaraṇopetaṁ
3.23.14-15.2,sarva-kāla-sukhāvaham
3.23.14-15.3,paṭṭikābhiḥ patākābhir
3.23.14-15.4,vicitrābhir alaṅkṛtam
3.23.16.1,upary upari vinyasta-
3.23.16.2,nilayeṣu pṛthak pṛthak
3.23.16.3,kṣiptaiḥ kaśipubhiḥ kāntaṁ
3.23.16.4,paryaṅka-vyajanāsanaiḥ
3.23.17.1,tatra tatra vinikṣipta-
3.23.17.2,nānā-śilpopaśobhitam
3.23.17.3,mahā-marakata-sthalyā
3.23.17.4,juṣṭaṁ vidruma-vedibhiḥ
3.23.18.1,dvāḥsu vidruma-dehalyā
3.23.18.2,bhātaṁ vajra-kapāṭavat
3.23.18.3,śikhareṣv indranīleṣu
3.23.18.4,hema-kumbhair adhiśritam
3.23.19.1,cakṣuṣmat padmarāgāgryair
3.23.19.2,vajra-bhittiṣu nirmitaiḥ
3.23.19.3,juṣṭaṁ vicitra-vaitānair
3.23.19.4,mahārhair hema-toraṇaiḥ
3.23.20.1,haṁsa-pārāvata-vrātais
3.23.20.2,tatra tatra nikūjitam
3.23.20.3,kṛtrimān manyamānaiḥ svān
3.23.20.4,adhiruhyādhiruhya ca
3.23.21.1,vihāra-sthāna-viśrāma-
3.23.21.2,saṁveśa-prāṅgaṇājiraiḥ
3.23.21.3,yathopajoṣaṁ racitair
3.23.21.4,vismāpanam ivātmanaḥ
3.23.22.1,īdṛg gṛhaṁ tat paśyantīṁ
3.23.22.2,nātiprītena cetasā
3.23.22.3,sarva-bhūtāśayābhijñaḥ
3.23.22.4,prāvocat kardamaḥ svayam
3.23.23.1,nimajjyāsmin hrade bhīru
3.23.23.2,vimānam idam āruha
3.23.23.3,idaṁ śukla-kṛtaṁ tīrtham
3.23.23.4,āśiṣāṁ yāpakaṁ nṛṇām
3.23.24.1,sā tad bhartuḥ samādāya
3.23.24.2,vacaḥ kuvalayekṣaṇā
3.23.24.3,sarajaṁ bibhratī vāso
3.23.24.4,veṇī-bhūtāṁś ca mūrdhajān
3.23.25.1,aṅgaṁ ca mala-paṅkena
3.23.25.2,sañchannaṁ śabala-stanam
3.23.25.3,āviveśa sarasvatyāḥ
3.23.25.4,saraḥ śiva-jalāśayam
3.23.26.1,sāntaḥ sarasi veśma-sthāḥ
3.23.26.2,śatāni daśa kanyakāḥ
3.23.26.3,sarvāḥ kiśora-vayaso
3.23.26.4,dadarśotpala-gandhayaḥ
3.23.27.1,tāṁ dṛṣṭvā sahasotthāya
3.23.27.2,procuḥ prāñjalayaḥ striyaḥ
3.23.27.3,vayaṁ karma-karīs tubhyaṁ
3.23.27.4,śādhi naḥ karavāma kim
3.23.28.1,snānena tāṁ mahārheṇa
3.23.28.2,snāpayitvā manasvinīm
3.23.28.3,dukūle nirmale nūtne
3.23.28.4,dadur asyai ca mānadāḥ
3.23.29.1,bhūṣaṇāni parārdhyāni
3.23.29.2,varīyāṁsi dyumanti ca
3.23.29.3,annaṁ sarva-guṇopetaṁ
3.23.29.4,pānaṁ caivāmṛtāsavam
3.23.30.1,athādarśe svam ātmānaṁ
3.23.30.2,sragviṇaṁ virajāmbaram
3.23.30.3,virajaṁ kṛta-svastyayanaṁ
3.23.30.4,kanyābhir bahu-mānitam
3.23.31.1,snātaṁ kṛta-śiraḥ-snānaṁ
3.23.31.2,sarvābharaṇa-bhūṣitam
3.23.31.3,niṣka-grīvaṁ valayinaṁ
3.23.31.4,kūjat-kāñcana-nūpuram
3.23.32.1,śroṇyor adhyastayā kāñcyā
3.23.32.2,kāñcanyā bahu-ratnayā
3.23.32.3,hāreṇa ca mahārheṇa
3.23.32.4,rucakena ca bhūṣitam
3.23.33.1,sudatā subhruvā ślakṣṇa-
3.23.33.2,snigdhāpāṅgena cakṣuṣā
3.23.33.3,padma-kośa-spṛdhā nīlair
3.23.33.4,alakaiś ca lasan-mukham
3.23.34.1,yadā sasmāra ṛṣabham
3.23.34.2,ṛṣīṇāṁ dayitaṁ patim
3.23.34.3,tatra cāste saha strībhir
3.23.34.4,yatrāste sa prajāpatiḥ
3.23.35.1,bhartuḥ purastād ātmānaṁ
3.23.35.2,strī-sahasra-vṛtaṁ tadā
3.23.35.3,niśāmya tad-yoga-gatiṁ
3.23.35.4,saṁśayaṁ pratyapadyata
3.23.36-37.1,sa tāṁ kṛta-mala-snānāṁ
3.23.36-37.2,vibhrājantīm apūrvavat
3.23.36-37.3,ātmano bibhratīṁ rūpaṁ
3.23.36-37.4,saṁvīta-rucira-stanīm
3.23.38.1,tasminn alupta-mahimā priyayānurakto
3.23.38.2,vidyādharībhir upacīrṇa-vapur vimāne
3.23.38.3,babhrāja utkaca-kumud-gaṇavān apīcyas
3.23.38.4,tārābhir āvṛta ivoḍu-patir nabhaḥ-sthaḥ
3.23.39.1,tenāṣṭa-lokapa-vihāra-kulācalendra-
3.23.39.2,droṇīṣv anaṅga-sakha-māruta-saubhagāsu
3.23.39.3,siddhair nuto dyudhuni-pāta-śiva-svanāsu
3.23.39.4,reme ciraṁ dhanadaval-lalanā-varūthī
3.23.40.1,vaiśrambhake surasane
3.23.40.2,nandane puṣpabhadrake
3.23.40.3,mānase caitrarathye ca
3.23.40.4,sa reme rāmayā rataḥ
3.23.41.1,bhrājiṣṇunā vimānena
3.23.41.2,kāma-gena mahīyasā
3.23.41.3,vaimānikān atyaśeta
3.23.41.4,caraḻ lokān yathānilaḥ
3.23.42.1,kiṁ durāpādanaṁ teṣāṁ
3.23.42.2,puṁsām uddāma-cetasām
3.23.42.3,yair āśritas tīrtha-padaś
3.23.42.4,caraṇo vyasanātyayaḥ
3.23.43.1,prekṣayitvā bhuvo golaṁ
3.23.43.2,patnyai yāvān sva-saṁsthayā
3.23.43.3,bahv-āścaryaṁ mahā-yogī
3.23.43.4,svāśramāya nyavartata
3.23.44.1,vibhajya navadhātmānaṁ
3.23.44.2,mānavīṁ suratotsukām
3.23.44.3,rāmāṁ niramayan reme
3.23.44.4,varṣa-pūgān muhūrtavat
3.23.45.1,tasmin vimāna utkṛṣṭāṁ
3.23.45.2,śayyāṁ rati-karīṁ śritā
3.23.45.3,na cābudhyata taṁ kālaṁ
3.23.45.4,patyāpīcyena saṅgatā
3.23.46.1,evaṁ yogānubhāvena
3.23.46.2,dam-patyo ramamāṇayoḥ
3.23.46.3,śataṁ vyatīyuḥ śaradaḥ
3.23.46.4,kāma-lālasayor manāk
3.23.47.1,tasyām ādhatta retas tāṁ
3.23.47.2,bhāvayann ātmanātma-vit
3.23.47.3,nodhā vidhāya rūpaṁ svaṁ
3.23.47.4,sarva-saṅkalpa-vid vibhuḥ
3.23.48.1,ataḥ sā suṣuve sadyo
3.23.48.2,devahūtiḥ striyaḥ prajāḥ
3.23.48.3,sarvās tāś cāru-sarvāṅgyo
3.23.48.4,lohitotpala-gandhayaḥ
3.23.49.1,patiṁ sā pravrajiṣyantaṁ
3.23.49.2,tadālakṣyośatī bahiḥ
3.23.49.3,smayamānā viklavena
3.23.49.4,hṛdayena vidūyatā
3.23.50.1,likhanty adho-mukhī bhūmiṁ
3.23.50.2,padā nakha-maṇi-śriyā
3.23.50.3,uvāca lalitāṁ vācaṁ
3.23.50.4,nirudhyāśru-kalāṁ śanaiḥ
3.23.51.1,devahūtir uvāca
3.23.52.1,brahman duhitṛbhis tubhyaṁ
3.23.52.2,vimṛgyāḥ patayaḥ samāḥ
3.23.52.3,kaścit syān me viśokāya
3.23.52.4,tvayi pravrajite vanam
3.23.53.1,etāvatālaṁ kālena
3.23.53.2,vyatikrāntena me prabho
3.23.53.3,indriyārtha-prasaṅgena
3.23.53.4,parityakta-parātmanaḥ
3.23.54.1,indriyārtheṣu sajjantyā
3.23.54.2,prasaṅgas tvayi me kṛtaḥ
3.23.54.3,ajānantyā paraṁ bhāvaṁ
3.23.54.4,tathāpy astv abhayāya me
3.23.55.1,saṅgo yaḥ saṁsṛter hetur
3.23.55.2,asatsu vihito ’dhiyā
3.23.55.3,sa eva sādhuṣu kṛto
3.23.55.4,niḥsaṅgatvāya kalpate
3.23.56.1,neha yat karma dharmāya
3.23.56.2,na virāgāya kalpate
3.23.56.3,na tīrtha-pada-sevāyai
3.23.56.4,jīvann api mṛto hi saḥ
3.23.57.1,sāhaṁ bhagavato nūnaṁ
3.23.57.2,vañcitā māyayā dṛḍham
3.23.57.3,yat tvāṁ vimuktidaṁ prāpya
3.23.57.4,na mumukṣeya bandhanāt
3.24.1.1,maitreya uvāca
3.24.2.1,ṛṣir uvāca
3.24.3.1,dhṛta-vratāsi bhadraṁ te
3.24.3.2,damena niyamena ca
3.24.3.3,tapo-draviṇa-dānaiś ca
3.24.3.4,śraddhayā ceśvaraṁ bhaja
3.24.4.1,sa tvayārādhitaḥ śuklo
3.24.4.2,vitanvan māmakaṁ yaśaḥ
3.24.4.3,chettā te hṛdaya-granthim
3.24.4.4,audaryo brahma-bhāvanaḥ
3.24.5.1,maitreya uvāca
3.24.6.1,tasyāṁ bahu-tithe kāle
3.24.6.2,bhagavān madhusūdanaḥ
3.24.6.3,kārdamaṁ vīryam āpanno
3.24.6.4,jajñe ’gnir iva dāruṇi
3.24.7.1,avādayaṁs tadā vyomni
3.24.7.2,vāditrāṇi ghanāghanāḥ
3.24.7.3,gāyanti taṁ sma gandharvā
3.24.7.4,nṛtyanty apsaraso mudā
3.24.8.1,petuḥ sumanaso divyāḥ
3.24.8.2,khe-carair apavarjitāḥ
3.24.8.3,praseduś ca diśaḥ sarvā
3.24.8.4,ambhāṁsi ca manāṁsi ca
3.24.9.1,tat kardamāśrama-padaṁ
3.24.9.2,sarasvatyā pariśritam
3.24.9.3,svayambhūḥ sākam ṛṣibhir
3.24.9.4,marīcy-ādibhir abhyayāt
3.24.10.1,bhagavantaṁ paraṁ brahma
3.24.10.2,sattvenāṁśena śatru-han
3.24.10.3,tattva-saṅkhyāna-vijñaptyai
3.24.10.4,jātaṁ vidvān ajaḥ svarāṭ
3.24.11.1,sabhājayan viśuddhena
3.24.11.2,cetasā tac-cikīrṣitam
3.24.11.3,prahṛṣyamāṇair asubhiḥ
3.24.11.4,kardamaṁ cedam abhyadhāt
3.24.12.1,brahmovāca
3.24.13.1,etāvaty eva śuśrūṣā
3.24.13.2,kāryā pitari putrakaiḥ
3.24.13.3,bāḍham ity anumanyeta
3.24.13.4,gauraveṇa guror vacaḥ
3.24.14.1,imā duhitaraḥ satyas
3.24.14.2,tava vatsa sumadhyamāḥ
3.24.14.3,sargam etaṁ prabhāvaiḥ svair
3.24.14.4,bṛṁhayiṣyanty anekadhā
3.24.15.1,atas tvam ṛṣi-mukhyebhyo
3.24.15.2,yathā-śīlaṁ yathā-ruci
3.24.15.3,ātmajāḥ paridehy adya
3.24.15.4,vistṛṇīhi yaśo bhuvi
3.24.16.1,vedāham ādyaṁ puruṣam
3.24.16.2,avatīrṇaṁ sva-māyayā
3.24.16.3,bhūtānāṁ śevadhiṁ dehaṁ
3.24.16.4,bibhrāṇaṁ kapilaṁ mune
3.24.17.1,jñāna-vijñāna-yogena
3.24.17.2,karmaṇām uddharan jaṭāḥ
3.24.17.3,hiraṇya-keśaḥ padmākṣaḥ
3.24.17.4,padma-mudrā-padāmbujaḥ
3.24.18.1,eṣa mānavi te garbhaṁ
3.24.18.2,praviṣṭaḥ kaiṭabhārdanaḥ
3.24.18.3,avidyā-saṁśaya-granthiṁ
3.24.18.4,chittvā gāṁ vicariṣyati
3.24.19.1,ayaṁ siddha-gaṇādhīśaḥ
3.24.19.2,sāṅkhyācāryaiḥ susammataḥ
3.24.19.3,loke kapila ity ākhyāṁ
3.24.19.4,gantā te kīrti-vardhanaḥ
3.24.20.1,maitreya uvāca
3.24.21.1,gate śata-dhṛtau kṣattaḥ
3.24.21.2,kardamas tena coditaḥ
3.24.21.3,yathoditaṁ sva-duhitṝḥ
3.24.21.4,prādād viśva-sṛjāṁ tataḥ
3.24.22-23.1,marīcaye kalāṁ prādād
3.24.22-23.2,anasūyām athātraye
3.24.22-23.3,śraddhām aṅgirase ’yacchat
3.24.22-23.4,pulastyāya havirbhuvam
3.24.24.1,atharvaṇe ’dadāc chāntiṁ
3.24.24.2,yayā yajño vitanyate
3.24.24.3,viprarṣabhān kṛtodvāhān
3.24.24.4,sadārān samalālayat
3.24.25.1,tatas ta ṛṣayaḥ kṣattaḥ
3.24.25.2,kṛta-dārā nimantrya tam
3.24.25.3,prātiṣṭhan nandim āpannāḥ
3.24.25.4,svaṁ svam āśrama-maṇḍalam
3.24.26.1,sa cāvatīrṇaṁ tri-yugam
3.24.26.2,ājñāya vibudharṣabham
3.24.26.3,vivikta upasaṅgamya
3.24.26.4,praṇamya samabhāṣata
3.24.27.1,aho pāpacyamānānāṁ
3.24.27.2,niraye svair amaṅgalaiḥ
3.24.27.3,kālena bhūyasā nūnaṁ
3.24.27.4,prasīdantīha devatāḥ
3.24.28.1,bahu-janma-vipakvena
3.24.28.2,samyag-yoga-samādhinā
3.24.28.3,draṣṭuṁ yatante yatayaḥ
3.24.28.4,śūnyāgāreṣu yat-padam
3.24.29.1,sa eva bhagavān adya
3.24.29.2,helanaṁ na gaṇayya naḥ
3.24.29.3,gṛheṣu jāto grāmyāṇāṁ
3.24.29.4,yaḥ svānāṁ pakṣa-poṣaṇaḥ
3.24.30.1,svīyaṁ vākyam ṛtaṁ kartum
3.24.30.2,avatīrṇo ’si me gṛhe
3.24.30.3,cikīrṣur bhagavān jñānaṁ
3.24.30.4,bhaktānāṁ māna-vardhanaḥ
3.24.31.1,tāny eva te ’bhirūpāṇi
3.24.31.2,rūpāṇi bhagavaṁs tava
3.24.31.3,yāni yāni ca rocante
3.24.31.4,sva-janānām arūpiṇaḥ
3.24.32.1,tvāṁ sūribhis tattva-bubhutsayāddhā
3.24.32.2,sadābhivādārhaṇa-pāda-pīṭham
3.24.32.3,aiśvarya-vairāgya-yaśo-’vabodha-
3.24.32.4,vīrya-śriyā pūrtam ahaṁ prapadye
3.24.33.1,paraṁ pradhānaṁ puruṣaṁ mahāntaṁ
3.24.33.2,kālaṁ kaviṁ tri-vṛtaṁ loka-pālam
3.24.33.3,ātmānubhūtyānugata-prapañcaṁ
3.24.33.4,svacchanda-śaktiṁ kapilaṁ prapadye
3.24.34.1,ā smābhipṛcche ’dya patiṁ prajānāṁ
3.24.34.2,tvayāvatīrṇarṇa utāpta-kāmaḥ
3.24.34.3,parivrajat-padavīm āsthito ’haṁ
3.24.34.4,cariṣye tvāṁ hṛdi yuñjan viśokaḥ
3.24.35.1,śrī-bhagavān uvāca
3.24.36.1,etan me janma loke ’smin
3.24.36.2,mumukṣūṇāṁ durāśayāt
3.24.36.3,prasaṅkhyānāya tattvānāṁ
3.24.36.4,sammatāyātma-darśane
3.24.37.1,eṣa ātma-patho ’vyakto
3.24.37.2,naṣṭaḥ kālena bhūyasā
3.24.37.3,taṁ pravartayituṁ deham
3.24.37.4,imaṁ viddhi mayā bhṛtam
3.24.38.1,gaccha kāmaṁ mayāpṛṣṭo
3.24.38.2,mayi sannyasta-karmaṇā
3.24.38.3,jitvā sudurjayaṁ mṛtyum
3.24.38.4,amṛtatvāya māṁ bhaja
3.24.39.1,mām ātmānaṁ svayaṁ-jyotiḥ
3.24.39.2,sarva-bhūta-guhāśayam
3.24.39.3,ātmany evātmanā vīkṣya
3.24.39.4,viśoko ’bhayam ṛcchasi
3.24.40.1,mātra ādhyātmikīṁ vidyāṁ
3.24.40.2,śamanīṁ sarva-karmaṇām
3.24.40.3,vitariṣye yayā cāsau
3.24.40.4,bhayaṁ cātitariṣyati
3.24.41.1,maitreya uvāca
3.24.42.1,vrataṁ sa āsthito maunam
3.24.42.2,ātmaika-śaraṇo muniḥ
3.24.42.3,niḥsaṅgo vyacarat kṣoṇīm
3.24.42.4,anagnir aniketanaḥ
3.24.43.1,mano brahmaṇi yuñjāno
3.24.43.2,yat tat sad-asataḥ param
3.24.43.3,guṇāvabhāse viguṇa
3.24.43.4,eka-bhaktyānubhāvite
3.24.44.1,nirahaṅkṛtir nirmamaś ca
3.24.44.2,nirdvandvaḥ sama-dṛk sva-dṛk
3.24.44.3,pratyak-praśānta-dhīr dhīraḥ
3.24.44.4,praśāntormir ivodadhiḥ
3.24.45.1,vāsudeve bhagavati
3.24.45.2,sarva-jñe pratyag-ātmani
3.24.45.3,pareṇa bhakti-bhāvena
3.24.45.4,labdhātmā mukta-bandhanaḥ
3.24.46.1,ātmānaṁ sarva-bhūteṣu
3.24.46.2,bhagavantam avasthitam
3.24.46.3,apaśyat sarva-bhūtāni
3.24.46.4,bhagavaty api cātmani
3.24.47.1,icchā-dveṣa-vihīnena
3.24.47.2,sarvatra sama-cetasā
3.24.47.3,bhagavad-bhakti-yuktena
3.24.47.4,prāptā bhāgavatī gatiḥ
3.25.1.1,śaunaka uvāca
3.25.2.1,na hy asya varṣmaṇaḥ puṁsāṁ
3.25.2.2,varimṇaḥ sarva-yoginām
3.25.2.3,viśrutau śruta-devasya
3.25.2.4,bhūri tṛpyanti me ’savaḥ
3.25.3.1,yad yad vidhatte bhagavān
3.25.3.2,svacchandātmātma-māyayā
3.25.3.3,tāni me śraddadhānasya
3.25.3.4,kīrtanyāny anukīrtaya
3.25.4.1,sūta uvāca
3.25.5.1,maitreya uvāca
3.25.6.1,tam āsīnam akarmāṇaṁ
3.25.6.2,tattva-mārgāgra-darśanam
3.25.6.3,sva-sutaṁ devahūty āha
3.25.6.4,dhātuḥ saṁsmaratī vacaḥ
3.25.7.1,devahūtir uvāca
3.25.8.1,tasya tvaṁ tamaso ’ndhasya
3.25.8.2,duṣpārasyādya pāragam
3.25.8.3,sac-cakṣur janmanām ante
3.25.8.4,labdhaṁ me tvad-anugrahāt
3.25.9.1,ya ādyo bhagavān puṁsām
3.25.9.2,īśvaro vai bhavān kila
3.25.9.3,lokasya tamasāndhasya
3.25.9.4,cakṣuḥ sūrya ivoditaḥ
3.25.10.1,atha me deva sammoham
3.25.10.2,apākraṣṭuṁ tvam arhasi
3.25.10.3,yo ’vagraho ’haṁ mametīty
3.25.10.4,etasmin yojitas tvayā
3.25.11.1,taṁ tvā gatāhaṁ śaraṇaṁ śaraṇyaṁ
3.25.11.2,sva-bhṛtya-saṁsāra-taroḥ kuṭhāram
3.25.11.3,jijñāsayāhaṁ prakṛteḥ pūruṣasya
3.25.11.4,namāmi sad-dharma-vidāṁ variṣṭham
3.25.12.1,maitreya uvāca
3.25.13.1,śrī-bhagavān uvāca
3.25.14.1,tam imaṁ te pravakṣyāmi
3.25.14.2,yam avocaṁ purānaghe
3.25.14.3,ṛṣīṇāṁ śrotu-kāmānāṁ
3.25.14.4,yogaṁ sarvāṅga-naipuṇam
3.25.15.1,cetaḥ khalv asya bandhāya
3.25.15.2,muktaye cātmano matam
3.25.15.3,guṇeṣu saktaṁ bandhāya
3.25.15.4,rataṁ vā puṁsi muktaye
3.25.16.1,ahaṁ mamābhimānotthaiḥ
3.25.16.2,kāma-lobhādibhir malaiḥ
3.25.16.3,vītaṁ yadā manaḥ śuddham
3.25.16.4,aduḥkham asukhaṁ samam
3.25.17.1,tadā puruṣa ātmānaṁ
3.25.17.2,kevalaṁ prakṛteḥ param
3.25.17.3,nirantaraṁ svayaṁ-jyotir
3.25.17.4,aṇimānam akhaṇḍitam
3.25.18.1,jñāna-vairāgya-yuktena
3.25.18.2,bhakti-yuktena cātmanā
3.25.18.3,paripaśyaty udāsīnaṁ
3.25.18.4,prakṛtiṁ ca hataujasam
3.25.19.1,na yujyamānayā bhaktyā
3.25.19.2,bhagavaty akhilātmani
3.25.19.3,sadṛśo ’sti śivaḥ panthā
3.25.19.4,yogināṁ brahma-siddhaye
3.25.20.1,prasaṅgam ajaraṁ pāśam
3.25.20.2,ātmanaḥ kavayo viduḥ
3.25.20.3,sa eva sādhuṣu kṛto
3.25.20.4,mokṣa-dvāram apāvṛtam
3.25.21.1,titikṣavaḥ kāruṇikāḥ
3.25.21.2,suhṛdaḥ sarva-dehinām
3.25.21.3,ajāta-śatravaḥ śāntāḥ
3.25.21.4,sādhavaḥ sādhu-bhūṣaṇāḥ
3.25.22.1,mayy ananyena bhāvena
3.25.22.2,bhaktiṁ kurvanti ye dṛḍhām
3.25.22.3,mat-kṛte tyakta-karmāṇas
3.25.22.4,tyakta-svajana-bāndhavāḥ
3.25.23.1,mad-āśrayāḥ kathā mṛṣṭāḥ
3.25.23.2,śṛṇvanti kathayanti ca
3.25.23.3,tapanti vividhās tāpā
3.25.23.4,naitān mad-gata-cetasaḥ
3.25.24.1,ta ete sādhavaḥ sādhvi
3.25.24.2,sarva-saṅga-vivarjitāḥ
3.25.24.3,saṅgas teṣv atha te prārthyaḥ
3.25.24.4,saṅga-doṣa-harā hi te
3.25.25.1,satāṁ prasaṅgān mama vīrya-saṁvido
3.25.25.2,bhavanti hṛt-karṇa-rasāyanāḥ kathāḥ
3.25.25.3,taj-joṣaṇād āśv apavarga-vartmani
3.25.25.4,śraddhā ratir bhaktir anukramiṣyati
3.25.26.1,bhaktyā pumāñ jāta-virāga aindriyād
3.25.26.2,dṛṣṭa-śrutān mad-racanānucintayā
3.25.26.3,cittasya yatto grahaṇe yoga-yukto
3.25.26.4,yatiṣyate ṛjubhir yoga-mārgaiḥ
3.25.27.1,asevayāyaṁ prakṛter guṇānāṁ
3.25.27.2,jñānena vairāgya-vijṛmbhitena
3.25.27.3,yogena mayy arpitayā ca bhaktyā
3.25.27.4,māṁ pratyag-ātmānam ihāvarundhe
3.25.28.1,devahūtir uvāca
3.25.29.1,yo yogo bhagavad-bāṇo
3.25.29.2,nirvāṇātmaṁs tvayoditaḥ
3.25.29.3,kīdṛśaḥ kati cāṅgāni
3.25.29.4,yatas tattvāvabodhanam
3.25.30.1,tad etan me vijānīhi
3.25.30.2,yathāhaṁ manda-dhīr hare
3.25.30.3,sukhaṁ buddhyeya durbodhaṁ
3.25.30.4,yoṣā bhavad-anugrahāt
3.25.31.1,maitreya uvāca
3.25.32.1,śrī-bhagavān uvāca
3.25.33.1,jarayaty āśu yā kośaṁ
3.25.33.2,nigīrṇam analo yathā
3.25.34.1,naikātmatāṁ me spṛhayanti kecin
3.25.34.2,mat-pāda-sevābhiratā mad-īhāḥ
3.25.34.3,ye ’nyonyato bhāgavatāḥ prasajya
3.25.34.4,sabhājayante mama pauruṣāṇi
3.25.35.1,paśyanti te me rucirāṇy amba santaḥ
3.25.35.2,prasanna-vaktrāruṇa-locanāni
3.25.35.3,rūpāṇi divyāni vara-pradāni
3.25.35.4,sākaṁ vācaṁ spṛhaṇīyāṁ vadanti
3.25.36.1,tair darśanīyāvayavair udāra-
3.25.36.2,vilāsa-hāsekṣita-vāma-sūktaiḥ
3.25.36.3,hṛtātmano hṛta-prāṇāṁś ca bhaktir
3.25.36.4,anicchato me gatim aṇvīṁ prayuṅkte
3.25.37.1,atho vibhūtiṁ mama māyāvinas tām
3.25.37.2,aiśvaryam aṣṭāṅgam anupravṛttam
3.25.37.3,śriyaṁ bhāgavatīṁ vāspṛhayanti bhadrāṁ
3.25.37.4,parasya me te ’śnuvate tu loke
3.25.38.1,na karhicin mat-parāḥ śānta-rūpe
3.25.38.2,naṅkṣyanti no me ’nimiṣo leḍhi hetiḥ
3.25.38.3,yeṣām ahaṁ priya ātmā sutaś ca
3.25.38.4,sakhā guruḥ suhṛdo daivam iṣṭam
3.25.39-40.1,imaṁ lokaṁ tathaivāmum
3.25.39-40.2,ātmānam ubhayāyinam
3.25.39-40.3,ātmānam anu ye ceha
3.25.39-40.4,ye rāyaḥ paśavo gṛhāḥ
3.25.41.1,nānyatra mad bhagavataḥ
3.25.41.2,pradhāna-puruṣeśvarāt
3.25.41.3,ātmanaḥ sarva-bhūtānāṁ
3.25.41.4,bhayaṁ tīvraṁ nivartate
3.25.42.1,mad-bhayād vāti vāto ’yaṁ
3.25.42.2,sūryas tapati mad-bhayāt
3.25.42.3,varṣatīndro dahaty agnir
3.25.42.4,mṛtyuś carati mad-bhayāt
3.25.43.1,jñāna-vairāgya-yuktena
3.25.43.2,bhakti-yogena yoginaḥ
3.25.43.3,kṣemāya pāda-mūlaṁ me
3.25.43.4,praviśanty akuto-bhayam
3.25.44.1,etāvān eva loke ’smin
3.25.44.2,puṁsāṁ niḥśreyasodayaḥ
3.25.44.3,tīvreṇa bhakti-yogena
3.25.44.4,mano mayy arpitaṁ sthiram
3.26.1.1,śrī-bhagavān uvāca
3.26.2.1,jñānaṁ niḥśreyasārthāya
3.26.2.2,puruṣasyātma-darśanam
3.26.2.3,yad āhur varṇaye tat te
3.26.2.4,hṛdaya-granthi-bhedanam
3.26.3.1,anādir ātmā puruṣo
3.26.3.2,nirguṇaḥ prakṛteḥ paraḥ
3.26.3.3,pratyag-dhāmā svayaṁ-jyotir
3.26.3.4,viśvaṁ yena samanvitam
3.26.4.1,sa eṣa prakṛtiṁ sūkṣmāṁ
3.26.4.2,daivīṁ guṇa-mayīṁ vibhuḥ
3.26.4.3,yadṛcchayaivopagatām
3.26.4.4,abhyapadyata līlayā
3.26.5.1,guṇair vicitrāḥ sṛjatīṁ
3.26.5.2,sa-rūpāḥ prakṛtiṁ prajāḥ
3.26.5.3,vilokya mumuhe sadyaḥ
3.26.5.4,sa iha jñāna-gūhayā
3.26.6.1,evaṁ parābhidhyānena
3.26.6.2,kartṛtvaṁ prakṛteḥ pumān
3.26.6.3,karmasu kriyamāṇeṣu
3.26.6.4,guṇair ātmani manyate
3.26.7.1,tad asya saṁsṛtir bandhaḥ
3.26.7.2,pāra-tantryaṁ ca tat-kṛtam
3.26.7.3,bhavaty akartur īśasya
3.26.7.4,sākṣiṇo nirvṛtātmanaḥ
3.26.8.1,kārya-kāraṇa-kartṛtve
3.26.8.2,kāraṇaṁ prakṛtiṁ viduḥ
3.26.8.3,bhoktṛtve sukha-duḥkhānāṁ
3.26.8.4,puruṣaṁ prakṛteḥ param
3.26.9.1,devahūtir uvāca
3.26.10.1,śrī-bhagavān uvāca
3.26.11.1,pañcabhiḥ pañcabhir brahma
3.26.11.2,caturbhir daśabhis tathā
3.26.11.3,etac catur-viṁśatikaṁ
3.26.11.4,gaṇaṁ prādhānikaṁ viduḥ
3.26.12.1,mahā-bhūtāni pañcaiva
3.26.12.2,bhūr āpo ’gnir marun nabhaḥ
3.26.12.3,tan-mātrāṇi ca tāvanti
3.26.12.4,gandhādīni matāni me
3.26.13.1,indriyāṇi daśa śrotraṁ
3.26.13.2,tvag dṛg rasana-nāsikāḥ
3.26.13.3,vāk karau caraṇau meḍhraṁ
3.26.13.4,pāyur daśama ucyate
3.26.14.1,mano buddhir ahaṅkāraś
3.26.14.2,cittam ity antar-ātmakam
3.26.14.3,caturdhā lakṣyate bhedo
3.26.14.4,vṛttyā lakṣaṇa-rūpayā
3.26.15.1,etāvān eva saṅkhyāto
3.26.15.2,brahmaṇaḥ sa-guṇasya ha
3.26.15.3,sanniveśo mayā prokto
3.26.15.4,yaḥ kālaḥ pañca-viṁśakaḥ
3.26.16.1,prabhāvaṁ pauruṣaṁ prāhuḥ
3.26.16.2,kālam eke yato bhayam
3.26.16.3,ahaṅkāra-vimūḍhasya
3.26.16.4,kartuḥ prakṛtim īyuṣaḥ
3.26.17.1,prakṛter guṇa-sāmyasya
3.26.17.2,nirviśeṣasya mānavi
3.26.17.3,ceṣṭā yataḥ sa bhagavān
3.26.17.4,kāla ity upalakṣitaḥ
3.26.18.1,antaḥ puruṣa-rūpeṇa
3.26.18.2,kāla-rūpeṇa yo bahiḥ
3.26.18.3,samanvety eṣa sattvānāṁ
3.26.18.4,bhagavān ātma-māyayā
3.26.19.1,daivāt kṣubhita-dharmiṇyāṁ
3.26.19.2,svasyāṁ yonau paraḥ pumān
3.26.19.3,ādhatta vīryaṁ sāsūta
3.26.19.4,mahat-tattvaṁ hiraṇmayam
3.26.20.1,viśvam ātma-gataṁ vyañjan
3.26.20.2,kūṭa-stho jagad-aṅkuraḥ
3.26.20.3,sva-tejasāpibat tīvram
3.26.20.4,ātma-prasvāpanaṁ tamaḥ
3.26.21.1,yat tat sattva-guṇaṁ svacchaṁ
3.26.21.2,śāntaṁ bhagavataḥ padam
3.26.21.3,yad āhur vāsudevākhyaṁ
3.26.21.4,cittaṁ tan mahad-ātmakam
3.26.22.1,svacchatvam avikāritvaṁ
3.26.22.2,śāntatvam iti cetasaḥ
3.26.22.3,vṛttibhir lakṣaṇaṁ proktaṁ
3.26.22.4,yathāpāṁ prakṛtiḥ parā
3.26.23-24.1,mahat-tattvād vikurvāṇād
3.26.23-24.2,bhagavad-vīrya-sambhavāt
3.26.23-24.3,kriyā-śaktir ahaṅkāras
3.26.23-24.4,tri-vidhaḥ samapadyata
3.26.25.1,sahasra-śirasaṁ sākṣād
3.26.25.2,yam anantaṁ pracakṣate
3.26.25.3,saṅkarṣaṇākhyaṁ puruṣaṁ
3.26.25.4,bhūtendriya-manomayam
3.26.26.1,kartṛtvaṁ karaṇatvaṁ ca
3.26.26.2,kāryatvaṁ ceti lakṣaṇam
3.26.26.3,śānta-ghora-vimūḍhatvam
3.26.26.4,iti vā syād ahaṅkṛteḥ
3.26.27.1,vaikārikād vikurvāṇān
3.26.27.2,manas-tattvam ajāyata
3.26.27.3,yat-saṅkalpa-vikalpābhyāṁ
3.26.27.4,vartate kāma-sambhavaḥ
3.26.28.1,yad vidur hy aniruddhākhyaṁ
3.26.28.2,hṛṣīkāṇām adhīśvaram
3.26.28.3,śāradendīvara-śyāmaṁ
3.26.28.4,saṁrādhyaṁ yogibhiḥ śanaiḥ
3.26.29.1,taijasāt tu vikurvāṇād
3.26.29.2,buddhi-tattvam abhūt sati
3.26.29.3,dravya-sphuraṇa-vijñānam
3.26.29.4,indriyāṇām anugrahaḥ
3.26.30.1,saṁśayo ’tha viparyāso
3.26.30.2,niścayaḥ smṛtir eva ca
3.26.30.3,svāpa ity ucyate buddher
3.26.30.4,lakṣaṇaṁ vṛttitaḥ pṛthak
3.26.31.1,taijasānīndriyāṇy eva
3.26.31.2,kriyā-jñāna-vibhāgaśaḥ
3.26.31.3,prāṇasya hi kriyā-śaktir
3.26.31.4,buddher vijñāna-śaktitā
3.26.32.1,tāmasāc ca vikurvāṇād
3.26.32.2,bhagavad-vīrya-coditāt
3.26.32.3,śabda-mātram abhūt tasmān
3.26.32.4,nabhaḥ śrotraṁ tu śabdagam
3.26.33.1,arthāśrayatvaṁ śabdasya
3.26.33.2,draṣṭur liṅgatvam eva ca
3.26.33.3,tan-mātratvaṁ ca nabhaso
3.26.33.4,lakṣaṇaṁ kavayo viduḥ
3.26.34.1,bhūtānāṁ chidra-dātṛtvaṁ
3.26.34.2,bahir antaram eva ca
3.26.34.3,prāṇendriyātma-dhiṣṇyatvaṁ
3.26.34.4,nabhaso vṛtti-lakṣaṇam
3.26.35.1,nabhasaḥ śabda-tanmātrāt
3.26.35.2,kāla-gatyā vikurvataḥ
3.26.35.3,sparśo ’bhavat tato vāyus
3.26.35.4,tvak sparśasya ca saṅgrahaḥ
3.26.36.1,mṛdutvaṁ kaṭhinatvaṁ ca
3.26.36.2,śaityam uṣṇatvam eva ca
3.26.36.3,etat sparśasya sparśatvaṁ
3.26.36.4,tan-mātratvaṁ nabhasvataḥ
3.26.37.1,cālanaṁ vyūhanaṁ prāptir
3.26.37.2,netṛtvaṁ dravya-śabdayoḥ
3.26.37.3,sarvendriyāṇām ātmatvaṁ
3.26.37.4,vāyoḥ karmābhilakṣaṇam
3.26.38.1,vāyoś ca sparśa-tanmātrād
3.26.38.2,rūpaṁ daiveritād abhūt
3.26.38.3,samutthitaṁ tatas tejaś
3.26.38.4,cakṣū rūpopalambhanam
3.26.39.1,dravyākṛtitvaṁ guṇatā
3.26.39.2,vyakti-saṁsthātvam eva ca
3.26.39.3,tejastvaṁ tejasaḥ sādhvi
3.26.39.4,rūpa-mātrasya vṛttayaḥ
3.26.40.1,dyotanaṁ pacanaṁ pānam
3.26.40.2,adanaṁ hima-mardanam
3.26.40.3,tejaso vṛttayas tv etāḥ
3.26.40.4,śoṣaṇaṁ kṣut tṛḍ eva ca
3.26.41.1,rūpa-mātrād vikurvāṇāt
3.26.41.2,tejaso daiva-coditāt
3.26.41.3,rasa-mātram abhūt tasmād
3.26.41.4,ambho jihvā rasa-grahaḥ
3.26.42.1,kaṣāyo madhuras tiktaḥ
3.26.42.2,kaṭv amla iti naikadhā
3.26.42.3,bhautikānāṁ vikāreṇa
3.26.42.4,rasa eko vibhidyate
3.26.43.1,kledanaṁ piṇḍanaṁ tṛptiḥ
3.26.43.2,prāṇanāpyāyanondanam
3.26.43.3,tāpāpanodo bhūyastvam
3.26.43.4,ambhaso vṛttayas tv imāḥ
3.26.44.1,rasa-mātrād vikurvāṇād
3.26.44.2,ambhaso daiva-coditāt
3.26.44.3,gandha-mātram abhūt tasmāt
3.26.44.4,pṛthvī ghrāṇas tu gandhagaḥ
3.26.45.1,karambha-pūti-saurabhya-
3.26.45.2,śāntogrāmlādibhiḥ pṛthak
3.26.45.3,dravyāvayava-vaiṣamyād
3.26.45.4,gandha eko vibhidyate
3.26.46.1,bhāvanaṁ brahmaṇaḥ sthānaṁ
3.26.46.2,dhāraṇaṁ sad-viśeṣaṇam
3.26.46.3,sarva-sattva-guṇodbhedaḥ
3.26.46.4,pṛthivī-vṛtti-lakṣaṇam
3.26.47.1,nabho-guṇa-viśeṣo ’rtho
3.26.47.2,yasya tac chrotram ucyate
3.26.47.3,vāyor guṇa-viśeṣo ’rtho
3.26.47.4,yasya tat sparśanaṁ viduḥ
3.26.48.1,tejo-guṇa-viśeṣo ’rtho
3.26.48.2,yasya tac cakṣur ucyate
3.26.48.3,ambho-guṇa-viśeṣo ’rtho
3.26.48.4,yasya tad rasanaṁ viduḥ
3.26.48.5,bhūmer guṇa-viśeṣo ’rtho
3.26.48.6,yasya sa ghrāṇa ucyate
3.26.49.1,parasya dṛśyate dharmo
3.26.49.2,hy aparasmin samanvayāt
3.26.49.3,ato viśeṣo bhāvānāṁ
3.26.49.4,bhūmāv evopalakṣyate
3.26.50.1,etāny asaṁhatya yadā
3.26.50.2,mahad-ādīni sapta vai
3.26.50.3,kāla-karma-guṇopeto
3.26.50.4,jagad-ādir upāviśat
3.26.51.1,tatas tenānuviddhebhyo
3.26.51.2,yuktebhyo ’ṇḍam acetanam
3.26.51.3,utthitaṁ puruṣo yasmād
3.26.51.4,udatiṣṭhad asau virāṭ
3.26.52.1,etad aṇḍaṁ viśeṣākhyaṁ
3.26.52.2,krama-vṛddhair daśottaraiḥ
3.26.52.3,toyādibhiḥ parivṛtaṁ
3.26.52.4,pradhānenāvṛtair bahiḥ
3.26.52.5,yatra loka-vitāno ’yaṁ
3.26.52.6,rūpaṁ bhagavato hareḥ
3.26.53.1,hiraṇmayād aṇḍa-kośād
3.26.53.2,utthāya salile śayāt
3.26.53.3,tam āviśya mahā-devo
3.26.53.4,bahudhā nirbibheda kham
3.26.54.1,nirabhidyatāsya prathamaṁ
3.26.54.2,mukhaṁ vāṇī tato ’bhavat
3.26.54.3,vāṇyā vahnir atho nāse
3.26.54.4,prāṇoto ghrāṇa etayoḥ
3.26.55.1,ghrāṇād vāyur abhidyetām
3.26.55.2,akṣiṇī cakṣur etayoḥ
3.26.55.3,tasmāt sūryo nyabhidyetāṁ
3.26.55.4,karṇau śrotraṁ tato diśaḥ
3.26.56.1,nirbibheda virājas tvag-
3.26.56.2,roma-śmaśrv-ādayas tataḥ
3.26.56.3,tata oṣadhayaś cāsan
3.26.56.4,śiśnaṁ nirbibhide tataḥ
3.26.57.1,retas tasmād āpa āsan
3.26.57.2,nirabhidyata vai gudam
3.26.57.3,gudād apāno ’pānāc ca
3.26.57.4,mṛtyur loka-bhayaṅkaraḥ
3.26.58.1,hastau ca nirabhidyetāṁ
3.26.58.2,balaṁ tābhyāṁ tataḥ svarāṭ
3.26.58.3,pādau ca nirabhidyetāṁ
3.26.58.4,gatis tābhyāṁ tato hariḥ
3.26.59.1,nāḍyo ’sya nirabhidyanta
3.26.59.2,tābhyo lohitam ābhṛtam
3.26.59.3,nadyas tataḥ samabhavann
3.26.59.4,udaraṁ nirabhidyata
3.26.60.1,kṣut-pipāse tataḥ syātāṁ
3.26.60.2,samudras tv etayor abhūt
3.26.60.3,athāsya hṛdayaṁ bhinnaṁ
3.26.60.4,hṛdayān mana utthitam
3.26.61.1,manasaś candramā jāto
3.26.61.2,buddhir buddher girāṁ patiḥ
3.26.61.3,ahaṅkāras tato rudraś
3.26.61.4,cittaṁ caityas tato ’bhavat
3.26.62.1,ete hy abhyutthitā devā
3.26.62.2,naivāsyotthāpane ’śakan
3.26.62.3,punar āviviśuḥ khāni
3.26.62.4,tam utthāpayituṁ kramāt
3.26.63.1,vahnir vācā mukhaṁ bheje
3.26.63.2,nodatiṣṭhat tadā virāṭ
3.26.63.3,ghrāṇena nāsike vāyur
3.26.63.4,nodatiṣṭhat tadā virāṭ
3.26.64.1,akṣiṇī cakṣuṣādityo
3.26.64.2,nodatiṣṭhat tadā virāṭ
3.26.64.3,śrotreṇa karṇau ca diśo
3.26.64.4,nodatiṣṭhat tadā virāṭ
3.26.65.1,tvacaṁ romabhir oṣadhyo
3.26.65.2,nodatiṣṭhat tadā virāṭ
3.26.65.3,retasā śiśnam āpas tu
3.26.65.4,nodatiṣṭhat tadā virāṭ
3.26.66.1,gudaṁ mṛtyur apānena
3.26.66.2,nodatiṣṭhat tadā virāṭ
3.26.66.3,hastāv indro balenaiva
3.26.66.4,nodatiṣṭhat tadā virāṭ
3.26.67.1,viṣṇur gatyaiva caraṇau
3.26.67.2,nodatiṣṭhat tadā virāṭ
3.26.67.3,nāḍīr nadyo lohitena
3.26.67.4,nodatiṣṭhat tadā virāṭ
3.26.68.1,kṣut-tṛḍbhyām udaraṁ sindhur
3.26.68.2,nodatiṣṭhat tadā virāṭ
3.26.68.3,hṛdayaṁ manasā candro
3.26.68.4,nodatiṣṭhat tadā virāṭ
3.26.69.1,buddhyā brahmāpi hṛdayaṁ
3.26.69.2,nodatiṣṭhat tadā virāṭ
3.26.69.3,rudro ’bhimatyā hṛdayaṁ
3.26.69.4,nodatiṣṭhat tadā virāṭ
3.26.70.1,cittena hṛdayaṁ caityaḥ
3.26.70.2,kṣetra-jñaḥ prāviśad yadā
3.26.70.3,virāṭ tadaiva puruṣaḥ
3.26.70.4,salilād udatiṣṭhata
3.26.71.1,yathā prasuptaṁ puruṣaṁ
3.26.71.2,prāṇendriya-mano-dhiyaḥ
3.26.71.3,prabhavanti vinā yena
3.26.71.4,notthāpayitum ojasā
3.26.72.1,tam asmin pratyag-ātmānaṁ
3.26.72.2,dhiyā yoga-pravṛttayā
3.26.72.3,bhaktyā viraktyā jñānena
3.26.72.4,vivicyātmani cintayet
3.27.1.1,śrī-bhagavān uvāca
3.27.2.1,sa eṣa yarhi prakṛter
3.27.2.2,guṇeṣv abhiviṣajjate
3.27.2.3,ahaṅkriyā-vimūḍhātmā
3.27.2.4,kartāsmīty abhimanyate
3.27.3.1,tena saṁsāra-padavīm
3.27.3.2,avaśo ’bhyety anirvṛtaḥ
3.27.3.3,prāsaṅgikaiḥ karma-doṣaiḥ
3.27.3.4,sad-asan-miśra-yoniṣu
3.27.4.1,arthe hy avidyamāne ’pi
3.27.4.2,saṁsṛtir na nivartate
3.27.4.3,dhyāyato viṣayān asya
3.27.4.4,svapne ’narthāgamo yathā
3.27.5.1,ata eva śanaiś cittaṁ
3.27.5.2,prasaktam asatāṁ pathi
3.27.5.3,bhakti-yogena tīvreṇa
3.27.5.4,viraktyā ca nayed vaśam
3.27.6.1,yamādibhir yoga-pathair
3.27.6.2,abhyasañ śraddhayānvitaḥ
3.27.6.3,mayi bhāvena satyena
3.27.6.4,mat-kathā-śravaṇena ca
3.27.7.1,sarva-bhūta-samatvena
3.27.7.2,nirvaireṇāprasaṅgataḥ
3.27.7.3,brahmacaryeṇa maunena
3.27.7.4,sva-dharmeṇa balīyasā
3.27.8.1,yadṛcchayopalabdhena
3.27.8.2,santuṣṭo mita-bhuṅ muniḥ
3.27.8.3,vivikta-śaraṇaḥ śānto
3.27.8.4,maitraḥ karuṇa ātmavān
3.27.9.1,sānubandhe ca dehe ’sminn
3.27.9.2,akurvann asad-āgraham
3.27.9.3,jñānena dṛṣṭa-tattvena
3.27.9.4,prakṛteḥ puruṣasya ca
3.27.10.1,nivṛtta-buddhy-avasthāno
3.27.10.2,dūrī-bhūtānya-darśanaḥ
3.27.10.3,upalabhyātmanātmānaṁ
3.27.10.4,cakṣuṣevārkam ātma-dṛk
3.27.11.1,mukta-liṅgaṁ sad-ābhāsam
3.27.11.2,asati pratipadyate
3.27.11.3,sato bandhum asac-cakṣuḥ
3.27.11.4,sarvānusyūtam advayam
3.27.12.1,yathā jala-stha ābhāsaḥ
3.27.12.2,sthala-sthenāvadṛśyate
3.27.12.3,svābhāsena tathā sūryo
3.27.12.4,jala-sthena divi sthitaḥ
3.27.13.1,evaṁ trivṛd-ahaṅkāro
3.27.13.2,bhūtendriya-manomayaiḥ
3.27.13.3,svābhāsair lakṣito ’nena
3.27.13.4,sad-ābhāsena satya-dṛk
3.27.14.1,bhūta-sūkṣmendriya-mano-
3.27.14.2,buddhy-ādiṣv iha nidrayā
3.27.14.3,līneṣv asati yas tatra
3.27.14.4,vinidro nirahaṅkriyaḥ
3.27.15.1,manyamānas tadātmānam
3.27.15.2,anaṣṭo naṣṭavan mṛṣā
3.27.15.3,naṣṭe ’haṅkaraṇe draṣṭā
3.27.15.4,naṣṭa-vitta ivāturaḥ
3.27.16.1,evaṁ pratyavamṛśyāsāv
3.27.16.2,ātmānaṁ pratipadyate
3.27.16.3,sāhaṅkārasya dravyasya
3.27.16.4,yo ’vasthānam anugrahaḥ
3.27.17.1,devahūtir uvāca
3.27.18.1,yathā gandhasya bhūmeś ca
3.27.18.2,na bhāvo vyatirekataḥ
3.27.18.3,apāṁ rasasya ca yathā
3.27.18.4,tathā buddheḥ parasya ca
3.27.19.1,akartuḥ karma-bandho ’yaṁ
3.27.19.2,puruṣasya yad-āśrayaḥ
3.27.19.3,guṇeṣu satsu prakṛteḥ
3.27.19.4,kaivalyaṁ teṣv ataḥ katham
3.27.20.1,kvacit tattvāvamarśena
3.27.20.2,nivṛttaṁ bhayam ulbaṇam
3.27.20.3,anivṛtta-nimittatvāt
3.27.20.4,punaḥ pratyavatiṣṭhate
3.27.21.1,śrī-bhagavān uvāca
3.27.22.1,jñānena dṛṣṭa-tattvena
3.27.22.2,vairāgyeṇa balīyasā
3.27.22.3,tapo-yuktena yogena
3.27.22.4,tīvreṇātma-samādhinā
3.27.23.1,prakṛtiḥ puruṣasyeha
3.27.23.2,dahyamānā tv ahar-niśam
3.27.23.3,tiro-bhavitrī śanakair
3.27.23.4,agner yonir ivāraṇiḥ
3.27.24.1,bhukta-bhogā parityaktā
3.27.24.2,dṛṣṭa-doṣā ca nityaśaḥ
3.27.24.3,neśvarasyāśubhaṁ dhatte
3.27.24.4,sve mahimni sthitasya ca
3.27.25.1,yathā hy apratibuddhasya
3.27.25.2,prasvāpo bahv-anartha-bhṛt
3.27.25.3,sa eva pratibuddhasya
3.27.25.4,na vai mohāya kalpate
3.27.26.1,evaṁ vidita-tattvasya
3.27.26.2,prakṛtir mayi mānasam
3.27.26.3,yuñjato nāpakuruta
3.27.26.4,ātmārāmasya karhicit
3.27.27.1,yadaivam adhyātma-rataḥ
3.27.27.2,kālena bahu-janmanā
3.27.27.3,sarvatra jāta-vairāgya
3.27.27.4,ābrahma-bhuvanān muniḥ
3.27.28-29.1,mad-bhaktaḥ pratibuddhārtho
3.27.28-29.2,mat-prasādena bhūyasā
3.27.28-29.3,niḥśreyasaṁ sva-saṁsthānaṁ
3.27.28-29.4,kaivalyākhyaṁ mad-āśrayam
3.27.30.1,yadā na yogopacitāsu ceto
3.27.30.2,māyāsu siddhasya viṣajjate ’ṅga
3.27.30.3,ananya-hetuṣv atha me gatiḥ syād
3.27.30.4,ātyantikī yatra na mṛtyu-hāsaḥ
3.28.1.1,śrī-bhagavān uvāca
3.28.2.1,sva-dharmācaraṇaṁ śaktyā
3.28.2.2,vidharmāc ca nivartanam
3.28.2.3,daivāl labdhena santoṣa
3.28.2.4,ātmavic-caraṇārcanam
3.28.3.1,grāmya-dharma-nivṛttiś ca
3.28.3.2,mokṣa-dharma-ratis tathā
3.28.3.3,mita-medhyādanaṁ śaśvad
3.28.3.4,vivikta-kṣema-sevanam
3.28.4.1,ahiṁsā satyam asteyaṁ
3.28.4.2,yāvad-artha-parigrahaḥ
3.28.4.3,brahmacaryaṁ tapaḥ śaucaṁ
3.28.4.4,svādhyāyaḥ puruṣārcanam
3.28.5.1,maunaṁ sad-āsana-jayaḥ
3.28.5.2,sthairyaṁ prāṇa-jayaḥ śanaiḥ
3.28.5.3,pratyāhāraś cendriyāṇāṁ
3.28.5.4,viṣayān manasā hṛdi
3.28.6.1,sva-dhiṣṇyānām eka-deśe
3.28.6.2,manasā prāṇa-dhāraṇam
3.28.6.3,vaikuṇṭha-līlābhidhyānaṁ
3.28.6.4,samādhānaṁ tathātmanaḥ
3.28.7.1,etair anyaiś ca pathibhir
3.28.7.2,mano duṣṭam asat-patham
3.28.7.3,buddhyā yuñjīta śanakair
3.28.7.4,jita-prāṇo hy atandritaḥ
3.28.8.1,śucau deśe pratiṣṭhāpya
3.28.8.2,vijitāsana āsanam
3.28.8.3,tasmin svasti samāsīna
3.28.8.4,ṛju-kāyaḥ samabhyaset
3.28.9.1,prāṇasya śodhayen mārgaṁ
3.28.9.2,pūra-kumbhaka-recakaiḥ
3.28.9.3,pratikūlena vā cittaṁ
3.28.9.4,yathā sthiram acañcalam
3.28.10.1,mano ’cirāt syād virajaṁ
3.28.10.2,jita-śvāsasya yoginaḥ
3.28.10.3,vāyv-agnibhyāṁ yathā lohaṁ
3.28.10.4,dhmātaṁ tyajati vai malam
3.28.11.1,prāṇāyāmair dahed doṣān
3.28.11.2,dhāraṇābhiś ca kilbiṣān
3.28.11.3,pratyāhāreṇa saṁsargān
3.28.11.4,dhyānenānīśvarān guṇān
3.28.12.1,yadā manaḥ svaṁ virajaṁ
3.28.12.2,yogena susamāhitam
3.28.12.3,kāṣṭhāṁ bhagavato dhyāyet
3.28.12.4,sva-nāsāgrāvalokanaḥ
3.28.13.1,prasanna-vadanāmbhojaṁ
3.28.13.2,padma-garbhāruṇekṣaṇam
3.28.13.3,nīlotpala-dala-śyāmaṁ
3.28.13.4,śaṅkha-cakra-gadā-dharam
3.28.14.1,lasat-paṅkaja-kiñjalka-
3.28.14.2,pīta-kauśeya-vāsasam
3.28.14.3,śrīvatsa-vakṣasaṁ bhrājat
3.28.14.4,kaustubhāmukta-kandharam
3.28.15.1,matta-dvirepha-kalayā
3.28.15.2,parītaṁ vana-mālayā
3.28.15.3,parārdhya-hāra-valaya-
3.28.15.4,kirīṭāṅgada-nūpuram
3.28.16.1,kāñcī-guṇollasac-chroṇiṁ
3.28.16.2,hṛdayāmbhoja-viṣṭaram
3.28.16.3,darśanīyatamaṁ śāntaṁ
3.28.16.4,mano-nayana-vardhanam
3.28.17.1,apīcya-darśanaṁ śaśvat
3.28.17.2,sarva-loka-namaskṛtam
3.28.17.3,santaṁ vayasi kaiśore
3.28.17.4,bhṛtyānugraha-kātaram
3.28.18.1,kīrtanya-tīrtha-yaśasaṁ
3.28.18.2,puṇya-śloka-yaśaskaram
3.28.18.3,dhyāyed devaṁ samagrāṅgaṁ
3.28.18.4,yāvan na cyavate manaḥ
3.28.19.1,sthitaṁ vrajantam āsīnaṁ
3.28.19.2,śayānaṁ vā guhāśayam
3.28.19.3,prekṣaṇīyehitaṁ dhyāyec
3.28.19.4,chuddha-bhāvena cetasā
3.28.20.1,tasmiḻ labdha-padaṁ cittaṁ
3.28.20.2,sarvāvayava-saṁsthitam
3.28.20.3,vilakṣyaikatra saṁyujyād
3.28.20.4,aṅge bhagavato muniḥ
3.28.21.1,sañcintayed bhagavataś caraṇāravindaṁ
3.28.21.2,vajrāṅkuśa-dhvaja-saroruha-lāñchanāḍhyam
3.28.21.3,uttuṅga-rakta-vilasan-nakha-cakravāla-
3.28.21.4,jyotsnābhir āhata-mahad-dhṛdayāndhakāram
3.28.22.1,yac-chauca-niḥsṛta-sarit-pravarodakena
3.28.22.2,tīrthena mūrdhny adhikṛtena śivaḥ śivo ’bhūt
3.28.22.3,dhyātur manaḥ-śamala-śaila-nisṛṣṭa-vajraṁ
3.28.22.4,dhyāyec ciraṁ bhagavataś caraṇāravindam
3.28.23.1,jānu-dvayaṁ jalaja-locanayā jananyā
3.28.23.2,lakṣmyākhilasya sura-vanditayā vidhātuḥ
3.28.23.3,ūrvor nidhāya kara-pallava-rociṣā yat
3.28.23.4,saṁlālitaṁ hṛdi vibhor abhavasya kuryāt
3.28.24.1,ūrū suparṇa-bhujayor adhi śobhamānāv
3.28.24.2,ojo-nidhī atasikā-kusumāvabhāsau
3.28.24.3,vyālambi-pīta-vara-vāsasi vartamāna-
3.28.24.4,kāñcī-kalāpa-parirambhi nitamba-bimbam
3.28.25.1,nābhi-hradaṁ bhuvana-kośa-guhodara-sthaṁ
3.28.25.2,yatrātma-yoni-dhiṣaṇākhila-loka-padmam
3.28.25.3,vyūḍhaṁ harin-maṇi-vṛṣa-stanayor amuṣya
3.28.25.4,dhyāyed dvayaṁ viśada-hāra-mayūkha-gauram
3.28.26.1,vakṣo ’dhivāsam ṛṣabhasya mahā-vibhūteḥ
3.28.26.2,puṁsāṁ mano-nayana-nirvṛtim ādadhānam
3.28.26.3,kaṇṭhaṁ ca kaustubha-maṇer adhibhūṣaṇārthaṁ
3.28.26.4,kuryān manasy akhila-loka-namaskṛtasya
3.28.27.1,bāhūṁś ca mandara-gireḥ parivartanena
3.28.27.2,nirṇikta-bāhu-valayān adhiloka-pālān
3.28.27.3,sañcintayed daśa-śatāram asahya-tejaḥ
3.28.27.4,śaṅkhaṁ ca tat-kara-saroruha-rāja-haṁsam
3.28.28.1,kaumodakīṁ bhagavato dayitāṁ smareta
3.28.28.2,digdhām arāti-bhaṭa-śoṇita-kardamena
3.28.28.3,mālāṁ madhuvrata-varūtha-giropaghuṣṭāṁ
3.28.28.4,caityasya tattvam amalaṁ maṇim asya kaṇṭhe
3.28.29.1,bhṛtyānukampita-dhiyeha gṛhīta-mūrteḥ
3.28.29.2,sañcintayed bhagavato vadanāravindam
3.28.29.3,yad visphuran-makara-kuṇḍala-valgitena
3.28.29.4,vidyotitāmala-kapolam udāra-nāsam
3.28.30.1,yac chrī-niketam alibhiḥ parisevyamānaṁ
3.28.30.2,bhūtyā svayā kuṭila-kuntala-vṛnda-juṣṭam
3.28.30.3,mīna-dvayāśrayam adhikṣipad abja-netraṁ
3.28.30.4,dhyāyen manomayam atandrita ullasad-bhru
3.28.31.1,tasyāvalokam adhikaṁ kṛpayātighora-
3.28.31.2,tāpa-trayopaśamanāya nisṛṣṭam akṣṇoḥ
3.28.31.3,snigdha-smitānuguṇitaṁ vipula-prasādaṁ
3.28.31.4,dhyāyec ciraṁ vipula-bhāvanayā guhāyām
3.28.32.1,hāsaṁ harer avanatākhila-loka-tīvra-
3.28.32.2,śokāśru-sāgara-viśoṣaṇam atyudāram
3.28.32.3,sammohanāya racitaṁ nija-māyayāsya
3.28.32.4,bhrū-maṇḍalaṁ muni-kṛte makara-dhvajasya
3.28.33.1,dhyānāyanaṁ prahasitaṁ bahulādharoṣṭha-
3.28.33.2,bhāsāruṇāyita-tanu-dvija-kunda-paṅkti
3.28.33.3,dhyāyet svadeha-kuhare ’vasitasya viṣṇor
3.28.33.4,bhaktyārdrayārpita-manā na pṛthag didṛkṣet
3.28.34.1,evaṁ harau bhagavati pratilabdha-bhāvo
3.28.34.2,bhaktyā dravad-dhṛdaya utpulakaḥ pramodāt
3.28.34.3,autkaṇṭhya-bāṣpa-kalayā muhur ardyamānas
3.28.34.4,tac cāpi citta-baḍiśaṁ śanakair viyuṅkte
3.28.35.1,muktāśrayaṁ yarhi nirviṣayaṁ viraktaṁ
3.28.35.2,nirvāṇam ṛcchati manaḥ sahasā yathārciḥ
3.28.35.3,ātmānam atra puruṣo ’vyavadhānam ekam
3.28.35.4,anvīkṣate pratinivṛtta-guṇa-pravāhaḥ
3.28.36.1,so ’py etayā caramayā manaso nivṛttyā
3.28.36.2,tasmin mahimny avasitaḥ sukha-duḥkha-bāhye
3.28.36.3,hetutvam apy asati kartari duḥkhayor yat
3.28.36.4,svātman vidhatta upalabdha-parātma-kāṣṭhaḥ
3.28.37.1,dehaṁ ca taṁ na caramaḥ sthitam utthitaṁ vā
3.28.37.2,siddho vipaśyati yato ’dhyagamat svarūpam
3.28.37.3,daivād upetam atha daiva-vaśād apetaṁ
3.28.37.4,vāso yathā parikṛtaṁ madirā-madāndhaḥ
3.28.38.1,deho ’pi daiva-vaśagaḥ khalu karma yāvat
3.28.38.2,svārambhakaṁ pratisamīkṣata eva sāsuḥ
3.28.38.3,taṁ sa-prapañcam adhirūḍha-samādhi-yogaḥ
3.28.38.4,svāpnaṁ punar na bhajate pratibuddha-vastuḥ
3.28.39.1,yathā putrāc ca vittāc ca
3.28.39.2,pṛthaṅ martyaḥ pratīyate
3.28.39.3,apy ātmatvenābhimatād
3.28.39.4,dehādeḥ puruṣas tathā
3.28.40.1,yatholmukād visphuliṅgād
3.28.40.2,dhūmād vāpi sva-sambhavāt
3.28.40.3,apy ātmatvenābhimatād
3.28.40.4,yathāgniḥ pṛthag ulmukāt
3.28.41.1,bhūtendriyāntaḥ-karaṇāt
3.28.41.2,pradhānāj jīva-saṁjñitāt
3.28.41.3,ātmā tathā pṛthag draṣṭā
3.28.41.4,bhagavān brahma-saṁjñitaḥ
3.28.42.1,sarva-bhūteṣu cātmānaṁ
3.28.42.2,sarva-bhūtāni cātmani
3.28.42.3,īkṣetānanya-bhāvena
3.28.42.4,bhūteṣv iva tad-ātmatām
3.28.43.1,sva-yoniṣu yathā jyotir
3.28.43.2,ekaṁ nānā pratīyate
3.28.43.3,yonīnāṁ guṇa-vaiṣamyāt
3.28.43.4,tathātmā prakṛtau sthitaḥ
3.28.44.1,tasmād imāṁ svāṁ prakṛtiṁ
3.28.44.2,daivīṁ sad-asad-ātmikām
3.28.44.3,durvibhāvyāṁ parābhāvya
3.28.44.4,svarūpeṇāvatiṣṭhate
3.29.1-2.1,devahūtir uvāca
3.29.3.1,virāgo yena puruṣo
3.29.3.2,bhagavan sarvato bhavet
3.29.3.3,ācakṣva jīva-lokasya
3.29.3.4,vividhā mama saṁsṛtīḥ
3.29.4.1,kālasyeśvara-rūpasya
3.29.4.2,pareṣāṁ ca parasya te
3.29.4.3,svarūpaṁ bata kurvanti
3.29.4.4,yad-dhetoḥ kuśalaṁ janāḥ
3.29.5.1,lokasya mithyābhimater acakṣuṣaś
3.29.5.2,ciraṁ prasuptasya tamasy anāśraye
3.29.5.3,śrāntasya karmasv anuviddhayā dhiyā
3.29.5.4,tvam āvirāsīḥ kila yoga-bhāskaraḥ
3.29.6.1,maitreya uvāca
3.29.7.1,śrī-bhagavān uvāca
3.29.8.1,abhisandhāya yo hiṁsāṁ
3.29.8.2,dambhaṁ mātsaryam eva vā
3.29.8.3,saṁrambhī bhinna-dṛg bhāvaṁ
3.29.8.4,mayi kuryāt sa tāmasaḥ
3.29.9.1,viṣayān abhisandhāya
3.29.9.2,yaśa aiśvaryam eva vā
3.29.9.3,arcādāv arcayed yo māṁ
3.29.9.4,pṛthag-bhāvaḥ sa rājasaḥ
3.29.10.1,karma-nirhāram uddiśya
3.29.10.2,parasmin vā tad-arpaṇam
3.29.10.3,yajed yaṣṭavyam iti vā
3.29.10.4,pṛthag-bhāvaḥ sa sāttvikaḥ
3.29.11-12.1,mad-guṇa-śruti-mātreṇa
3.29.11-12.2,mayi sarva-guhāśaye
3.29.11-12.3,mano-gatir avicchinnā
3.29.11-12.4,yathā gaṅgāmbhaso ’mbudhau
3.29.13.1,sālokya-sārṣṭi-sāmīpya-
3.29.13.2,sārūpyaikatvam apy uta
3.29.13.3,dīyamānaṁ na gṛhṇanti
3.29.13.4,vinā mat-sevanaṁ janāḥ
3.29.14.1,sa eva bhakti-yogākhya
3.29.14.2,ātyantika udāhṛtaḥ
3.29.14.3,yenātivrajya tri-guṇaṁ
3.29.14.4,mad-bhāvāyopapadyate
3.29.15.1,niṣevitenānimittena
3.29.15.2,sva-dharmeṇa mahīyasā
3.29.15.3,kriyā-yogena śastena
3.29.15.4,nātihiṁsreṇa nityaśaḥ
3.29.16.1,mad-dhiṣṇya-darśana-sparśa-
3.29.16.2,pūjā-stuty-abhivandanaiḥ
3.29.16.3,bhūteṣu mad-bhāvanayā
3.29.16.4,sattvenāsaṅgamena ca
3.29.17.1,mahatāṁ bahu-mānena
3.29.17.2,dīnānām anukampayā
3.29.17.3,maitryā caivātma-tulyeṣu
3.29.17.4,yamena niyamena ca
3.29.18.1,ādhyātmikānuśravaṇān
3.29.18.2,nāma-saṅkīrtanāc ca me
3.29.18.3,ārjavenārya-saṅgena
3.29.18.4,nirahaṅkriyayā tathā
3.29.19.1,mad-dharmaṇo guṇair etaiḥ
3.29.19.2,parisaṁśuddha āśayaḥ
3.29.19.3,puruṣasyāñjasābhyeti
3.29.19.4,śruta-mātra-guṇaṁ hi mām
3.29.20.1,yathā vāta-ratho ghrāṇam
3.29.20.2,āvṛṅkte gandha āśayāt
3.29.20.3,evaṁ yoga-rataṁ ceta
3.29.20.4,ātmānam avikāri yat
3.29.21.1,ahaṁ sarveṣu bhūteṣu
3.29.21.2,bhūtātmāvasthitaḥ sadā
3.29.21.3,tam avajñāya māṁ martyaḥ
3.29.21.4,kurute ’rcā-viḍambanam
3.29.22.1,yo māṁ sarveṣu bhūteṣu
3.29.22.2,santam ātmānam īśvaram
3.29.22.3,hitvārcāṁ bhajate mauḍhyād
3.29.22.4,bhasmany eva juhoti saḥ
3.29.23.1,dviṣataḥ para-kāye māṁ
3.29.23.2,mānino bhinna-darśinaḥ
3.29.23.3,bhūteṣu baddha-vairasya
3.29.23.4,na manaḥ śāntim ṛcchati
3.29.24.1,aham uccāvacair dravyaiḥ
3.29.24.2,kriyayotpannayānaghe
3.29.24.3,naiva tuṣye ’rcito ’rcāyāṁ
3.29.24.4,bhūta-grāmāvamāninaḥ
3.29.25.1,arcādāv arcayet tāvad
3.29.25.2,īśvaraṁ māṁ sva-karma-kṛt
3.29.25.3,yāvan na veda sva-hṛdi
3.29.25.4,sarva-bhūteṣv avasthitam
3.29.26.1,ātmanaś ca parasyāpi
3.29.26.2,yaḥ karoty antarodaram
3.29.26.3,tasya bhinna-dṛśo mṛtyur
3.29.26.4,vidadhe bhayam ulbaṇam
3.29.27.1,atha māṁ sarva-bhūteṣu
3.29.27.2,bhūtātmānaṁ kṛtālayam
3.29.27.3,arhayed dāna-mānābhyāṁ
3.29.27.4,maitryābhinnena cakṣuṣā
3.29.28.1,jīvāḥ śreṣṭhā hy ajīvānāṁ
3.29.28.2,tataḥ prāṇa-bhṛtaḥ śubhe
3.29.28.3,tataḥ sa-cittāḥ pravarās
3.29.28.4,tataś cendriya-vṛttayaḥ
3.29.29.1,tatrāpi sparśa-vedibhyaḥ
3.29.29.2,pravarā rasa-vedinaḥ
3.29.29.3,tebhyo gandha-vidaḥ śreṣṭhās
3.29.29.4,tataḥ śabda-vido varāḥ
3.29.30.1,rūpa-bheda-vidas tatra
3.29.30.2,tataś cobhayato-dataḥ
3.29.30.3,teṣāṁ bahu-padāḥ śreṣṭhāś
3.29.30.4,catuṣ-pādas tato dvi-pāt
3.29.31.1,tato varṇāś ca catvāras
3.29.31.2,teṣāṁ brāhmaṇa uttamaḥ
3.29.31.3,brāhmaṇeṣv api veda-jño
3.29.31.4,hy artha-jño ’bhyadhikas tataḥ
3.29.32.1,artha-jñāt saṁśaya-cchettā
3.29.32.2,tataḥ śreyān sva-karma-kṛt
3.29.32.3,mukta-saṅgas tato bhūyān
3.29.32.4,adogdhā dharmam ātmanaḥ
3.29.33.1,tasmān mayy arpitāśeṣa-
3.29.33.2,kriyārthātmā nirantaraḥ
3.29.33.3,mayy arpitātmanaḥ puṁso
3.29.33.4,mayi sannyasta-karmaṇaḥ
3.29.33.5,na paśyāmi paraṁ bhūtam
3.29.33.6,akartuḥ sama-darśanāt
3.29.34.1,manasaitāni bhūtāni
3.29.34.2,praṇamed bahu-mānayan
3.29.34.3,īśvaro jīva-kalayā
3.29.34.4,praviṣṭo bhagavān iti
3.29.35.1,bhakti-yogaś ca yogaś ca
3.29.35.2,mayā mānavy udīritaḥ
3.29.35.3,yayor ekatareṇaiva
3.29.35.4,puruṣaḥ puruṣaṁ vrajet
3.29.36.1,etad bhagavato rūpaṁ
3.29.36.2,brahmaṇaḥ paramātmanaḥ
3.29.36.3,paraṁ pradhānaṁ puruṣaṁ
3.29.36.4,daivaṁ karma-viceṣṭitam
3.29.37.1,rūpa-bhedāspadaṁ divyaṁ
3.29.37.2,kāla ity abhidhīyate
3.29.37.3,bhūtānāṁ mahad-ādīnāṁ
3.29.37.4,yato bhinna-dṛśāṁ bhayam
3.29.38.1,yo ’ntaḥ praviśya bhūtāni
3.29.38.2,bhūtair atty akhilāśrayaḥ
3.29.38.3,sa viṣṇv-ākhyo ’dhiyajño ’sau
3.29.38.4,kālaḥ kalayatāṁ prabhuḥ
3.29.39.1,na cāsya kaścid dayito
3.29.39.2,na dveṣyo na ca bāndhavaḥ
3.29.39.3,āviśaty apramatto ’sau
3.29.39.4,pramattaṁ janam anta-kṛt
3.29.40.1,yad-bhayād vāti vāto ’yaṁ
3.29.40.2,sūryas tapati yad-bhayāt
3.29.40.3,yad-bhayād varṣate devo
3.29.40.4,bha-gaṇo bhāti yad-bhayāt
3.29.41.1,yad vanaspatayo bhītā
3.29.41.2,latāś cauṣadhibhiḥ saha
3.29.41.3,sve sve kāle ’bhigṛhṇanti
3.29.41.4,puṣpāṇi ca phalāni ca
3.29.42.1,sravanti sarito bhītā
3.29.42.2,notsarpaty udadhir yataḥ
3.29.42.3,agnir indhe sa-giribhir
3.29.42.4,bhūr na majjati yad-bhayāt
3.29.43.1,nabho dadāti śvasatāṁ
3.29.43.2,padaṁ yan-niyamād adaḥ
3.29.43.3,lokaṁ sva-dehaṁ tanute
3.29.43.4,mahān saptabhir āvṛtam
3.29.44.1,guṇābhimānino devāḥ
3.29.44.2,sargādiṣv asya yad-bhayāt
3.29.44.3,vartante ’nuyugaṁ yeṣāṁ
3.29.44.4,vaśa etac carācaram
3.29.45.1,so ’nanto ’nta-karaḥ kālo
3.29.45.2,’nādir ādi-kṛd avyayaḥ
3.29.45.3,janaṁ janena janayan
3.29.45.4,mārayan mṛtyunāntakam
3.30.1.1,kapila uvāca
3.30.2.1,yaṁ yam artham upādatte
3.30.2.2,duḥkhena sukha-hetave
3.30.2.3,taṁ taṁ dhunoti bhagavān
3.30.2.4,pumāñ chocati yat-kṛte
3.30.3.1,yad adhruvasya dehasya
3.30.3.2,sānubandhasya durmatiḥ
3.30.3.3,dhruvāṇi manyate mohād
3.30.3.4,gṛha-kṣetra-vasūni ca
3.30.4.1,jantur vai bhava etasmin
3.30.4.2,yāṁ yāṁ yonim anuvrajet
3.30.4.3,tasyāṁ tasyāṁ sa labhate
3.30.4.4,nirvṛtiṁ na virajyate
3.30.5.1,naraka-stho ’pi dehaṁ vai
3.30.5.2,na pumāṁs tyaktum icchati
3.30.5.3,nārakyāṁ nirvṛtau satyāṁ
3.30.5.4,deva-māyā-vimohitaḥ
3.30.6.1,ātma-jāyā-sutāgāra-
3.30.6.2,paśu-draviṇa-bandhuṣu
3.30.6.3,nirūḍha-mūla-hṛdaya
3.30.6.4,ātmānaṁ bahu manyate
3.30.7.1,sandahyamāna-sarvāṅga
3.30.7.2,eṣām udvahanādhinā
3.30.7.3,karoty avirataṁ mūḍho
3.30.7.4,duritāni durāśayaḥ
3.30.8.1,ākṣiptātmendriyaḥ strīṇām
3.30.8.2,asatīnāṁ ca māyayā
3.30.8.3,raho racitayālāpaiḥ
3.30.8.4,śiśūnāṁ kala-bhāṣiṇām
3.30.9.1,gṛheṣu kūṭa-dharmeṣu
3.30.9.2,duḥkha-tantreṣv atandritaḥ
3.30.9.3,kurvan duḥkha-pratīkāraṁ
3.30.9.4,sukhavan manyate gṛhī
3.30.10.1,arthair āpāditair gurvyā
3.30.10.2,hiṁsayetas-tataś ca tān
3.30.10.3,puṣṇāti yeṣāṁ poṣeṇa
3.30.10.4,śeṣa-bhug yāty adhaḥ svayam
3.30.11.1,vārtāyāṁ lupyamānāyām
3.30.11.2,ārabdhāyāṁ punaḥ punaḥ
3.30.11.3,lobhābhibhūto niḥsattvaḥ
3.30.11.4,parārthe kurute spṛhām
3.30.12.1,kuṭumba-bharaṇākalpo
3.30.12.2,manda-bhāgyo vṛthodyamaḥ
3.30.12.3,śriyā vihīnaḥ kṛpaṇo
3.30.12.4,dhyāyañ chvasiti mūḍha-dhīḥ
3.30.13.1,evaṁ sva-bharaṇākalpaṁ
3.30.13.2,tat-kalatrādayas tathā
3.30.13.3,nādriyante yathā pūrvaṁ
3.30.13.4,kīnāśā iva go-jaram
3.30.14.1,tatrāpy ajāta-nirvedo
3.30.14.2,bhriyamāṇaḥ svayam bhṛtaiḥ
3.30.14.3,jarayopātta-vairūpyo
3.30.14.4,maraṇābhimukho gṛhe
3.30.15.1,āste ’vamatyopanyastaṁ
3.30.15.2,gṛha-pāla ivāharan
3.30.15.3,āmayāvy apradīptāgnir
3.30.15.4,alpāhāro ’lpa-ceṣṭitaḥ
3.30.16.1,vāyunotkramatottāraḥ
3.30.16.2,kapha-saṁruddha-nāḍikaḥ
3.30.16.3,kāsa-śvāsa-kṛtāyāsaḥ
3.30.16.4,kaṇṭhe ghura-ghurāyate
3.30.17.1,śayānaḥ pariśocadbhiḥ
3.30.17.2,parivītaḥ sva-bandhubhiḥ
3.30.17.3,vācyamāno ’pi na brūte
3.30.17.4,kāla-pāśa-vaśaṁ gataḥ
3.30.18.1,evaṁ kuṭumba-bharaṇe
3.30.18.2,vyāpṛtātmājitendriyaḥ
3.30.18.3,mriyate rudatāṁ svānām
3.30.18.4,uru-vedanayāsta-dhīḥ
3.30.19.1,yama-dūtau tadā prāptau
3.30.19.2,bhīmau sarabhasekṣaṇau
3.30.19.3,sa dṛṣṭvā trasta-hṛdayaḥ
3.30.19.4,śakṛn-mūtraṁ vimuñcati
3.30.20.1,yātanā-deha āvṛtya
3.30.20.2,pāśair baddhvā gale balāt
3.30.20.3,nayato dīrgham adhvānaṁ
3.30.20.4,daṇḍyaṁ rāja-bhaṭā yathā
3.30.21.1,tayor nirbhinna-hṛdayas
3.30.21.2,tarjanair jāta-vepathuḥ
3.30.21.3,pathi śvabhir bhakṣyamāṇa
3.30.21.4,ārto ’ghaṁ svam anusmaran
3.30.22.1,kṣut-tṛṭ-parīto ’rka-davānalānilaiḥ
3.30.22.2,santapyamānaḥ pathi tapta-vāluke
3.30.22.3,kṛcchreṇa pṛṣṭhe kaśayā ca tāḍitaś
3.30.22.4,calaty aśakto ’pi nirāśramodake
3.30.23.1,tatra tatra patañ chrānto
3.30.23.2,mūrcchitaḥ punar utthitaḥ
3.30.23.3,pathā pāpīyasā nītas
3.30.23.4,tarasā yama-sādanam
3.30.24.1,yojanānāṁ sahasrāṇi
3.30.24.2,navatiṁ nava cādhvanaḥ
3.30.24.3,tribhir muhūrtair dvābhyāṁ vā
3.30.24.4,nītaḥ prāpnoti yātanāḥ
3.30.25.1,ādīpanaṁ sva-gātrāṇāṁ
3.30.25.2,veṣṭayitvolmukādibhiḥ
3.30.25.3,ātma-māṁsādanaṁ kvāpi
3.30.25.4,sva-kṛttaṁ parato ’pi vā
3.30.26.1,jīvataś cāntrābhyuddhāraḥ
3.30.26.2,śva-gṛdhrair yama-sādane
3.30.26.3,sarpa-vṛścika-daṁśādyair
3.30.26.4,daśadbhiś cātma-vaiśasam
3.30.27.1,kṛntanaṁ cāvayavaśo
3.30.27.2,gajādibhyo bhidāpanam
3.30.27.3,pātanaṁ giri-śṛṅgebhyo
3.30.27.4,rodhanaṁ cāmbu-gartayoḥ
3.30.28.1,yās tāmisrāndha-tāmisrā
3.30.28.2,rauravādyāś ca yātanāḥ
3.30.28.3,bhuṅkte naro vā nārī vā
3.30.28.4,mithaḥ saṅgena nirmitāḥ
3.30.29.1,atraiva narakaḥ svarga
3.30.29.2,iti mātaḥ pracakṣate
3.30.29.3,yā yātanā vai nārakyas
3.30.29.4,tā ihāpy upalakṣitāḥ
3.30.30.1,evaṁ kuṭumbaṁ bibhrāṇa
3.30.30.2,udaram bhara eva vā
3.30.30.3,visṛjyehobhayaṁ pretya
3.30.30.4,bhuṅkte tat-phalam īdṛśam
3.30.31.1,ekaḥ prapadyate dhvāntaṁ
3.30.31.2,hitvedaṁ sva-kalevaram
3.30.31.3,kuśaletara-pātheyo
3.30.31.4,bhūta-droheṇa yad bhṛtam
3.30.32.1,daivenāsāditaṁ tasya
3.30.32.2,śamalaṁ niraye pumān
3.30.32.3,bhuṅkte kuṭumba-poṣasya
3.30.32.4,hṛta-vitta ivāturaḥ
3.30.33.1,kevalena hy adharmeṇa
3.30.33.2,kuṭumba-bharaṇotsukaḥ
3.30.33.3,yāti jīvo ’ndha-tāmisraṁ
3.30.33.4,caramaṁ tamasaḥ padam
3.30.34.1,adhastān nara-lokasya
3.30.34.2,yāvatīr yātanādayaḥ
3.30.34.3,kramaśaḥ samanukramya
3.30.34.4,punar atrāvrajec chuciḥ
3.31.1.1,śrī-bhagavān uvāca
3.31.2.1,kalalaṁ tv eka-rātreṇa
3.31.2.2,pañca-rātreṇa budbudam
3.31.2.3,daśāhena tu karkandhūḥ
3.31.2.4,peśy aṇḍaṁ vā tataḥ param
3.31.3.1,māsena tu śiro dvābhyāṁ
3.31.3.2,bāhv-aṅghry-ādy-aṅga-vigrahaḥ
3.31.3.3,nakha-lomāsthi-carmāṇi
3.31.3.4,liṅga-cchidrodbhavas tribhiḥ
3.31.4.1,caturbhir dhātavaḥ sapta
3.31.4.2,pañcabhiḥ kṣut-tṛḍ-udbhavaḥ
3.31.4.3,ṣaḍbhir jarāyuṇā vītaḥ
3.31.4.4,kukṣau bhrāmyati dakṣiṇe
3.31.5.1,mātur jagdhānna-pānādyair
3.31.5.2,edhad-dhātur asammate
3.31.5.3,śete viṇ-mūtrayor garte
3.31.5.4,sa jantur jantu-sambhave
3.31.6.1,kṛmibhiḥ kṣata-sarvāṅgaḥ
3.31.6.2,saukumāryāt pratikṣaṇam
3.31.6.3,mūrcchām āpnoty uru-kleśas
3.31.6.4,tatratyaiḥ kṣudhitair muhuḥ
3.31.8.1,ulbena saṁvṛtas tasminn
3.31.8.2,antraiś ca bahir āvṛtaḥ
3.31.8.3,āste kṛtvā śiraḥ kukṣau
3.31.8.4,bhugna-pṛṣṭha-śirodharaḥ
3.31.9.1,akalpaḥ svāṅga-ceṣṭāyāṁ
3.31.9.2,śakunta iva pañjare
3.31.9.3,tatra labdha-smṛtir daivāt
3.31.9.4,karma janma-śatodbhavam
3.31.9.5,smaran dīrgham anucchvāsaṁ
3.31.9.6,śarma kiṁ nāma vindate
3.31.10.1,ārabhya saptamān māsāl
3.31.10.2,labdha-bodho ’pi vepitaḥ
3.31.10.3,naikatrāste sūti-vātair
3.31.10.4,viṣṭhā-bhūr iva sodaraḥ
3.31.11.1,nāthamāna ṛṣir bhītaḥ
3.31.11.2,sapta-vadhriḥ kṛtāñjaliḥ
3.31.11.3,stuvīta taṁ viklavayā
3.31.11.4,vācā yenodare ’rpitaḥ
3.31.12.1,jantur uvāca
3.31.13.1,yas tv atra baddha iva karmabhir āvṛtātmā
3.31.13.2,bhūtendriyāśayamayīm avalambya māyām
3.31.13.3,āste viśuddham avikāram akhaṇḍa-bodham
3.31.13.4,ātapyamāna-hṛdaye ’vasitaṁ namāmi
3.31.14.1,yaḥ pañca-bhūta-racite rahitaḥ śarīre
3.31.14.2,cchanno ’yathendriya-guṇārtha-cid-ātmako ’ham
3.31.14.3,tenāvikuṇṭha-mahimānam ṛṣiṁ tam enaṁ
3.31.14.4,vande paraṁ prakṛti-pūruṣayoḥ pumāṁsam
3.31.15.1,yan-māyayoru-guṇa-karma-nibandhane ’smin
3.31.15.2,sāṁsārike pathi caraṁs tad-abhiśrameṇa
3.31.15.3,naṣṭa-smṛtiḥ punar ayaṁ pravṛṇīta lokaṁ
3.31.15.4,yuktyā kayā mahad-anugraham antareṇa
3.31.16.1,jñānaṁ yad etad adadhāt katamaḥ sa devas
3.31.16.2,trai-kālikaṁ sthira-careṣv anuvartitāṁśaḥ
3.31.16.3,taṁ jīva-karma-padavīm anuvartamānās
3.31.16.4,tāpa-trayopaśamanāya vayaṁ bhajema
3.31.17.1,dehy anya-deha-vivare jaṭharāgnināsṛg-
3.31.17.2,viṇ-mūtra-kūpa-patito bhṛśa-tapta-dehaḥ
3.31.17.3,icchann ito vivasituṁ gaṇayan sva-māsān
3.31.17.4,nirvāsyate kṛpaṇa-dhīr bhagavan kadā nu
3.31.18.1,yenedṛśīṁ gatim asau daśa-māsya īśa
3.31.18.2,saṅgrāhitaḥ puru-dayena bhavādṛśena
3.31.18.3,svenaiva tuṣyatu kṛtena sa dīna-nāthaḥ
3.31.18.4,ko nāma tat-prati vināñjalim asya kuryāt
3.31.19.1,paśyaty ayaṁ dhiṣaṇayā nanu sapta-vadhriḥ
3.31.19.2,śārīrake dama-śarīry aparaḥ sva-dehe
3.31.19.3,yat-sṛṣṭayāsaṁ tam ahaṁ puruṣaṁ purāṇaṁ
3.31.19.4,paśye bahir hṛdi ca caityam iva pratītam
3.31.20.1,so ’haṁ vasann api vibho bahu-duḥkha-vāsaṁ
3.31.20.2,garbhān na nirjigamiṣe bahir andha-kūpe
3.31.20.3,yatropayātam upasarpati deva-māyā
3.31.20.4,mithyā matir yad-anu saṁsṛti-cakram etat
3.31.21.1,tasmād ahaṁ vigata-viklava uddhariṣya
3.31.21.2,ātmānam āśu tamasaḥ suhṛdātmanaiva
3.31.21.3,bhūyo yathā vyasanam etad aneka-randhraṁ
3.31.21.4,mā me bhaviṣyad upasādita-viṣṇu-pādaḥ
3.31.22.1,kapila uvāca
3.31.23.1,tenāvasṛṣṭaḥ sahasā
3.31.23.2,kṛtvāvāk śira āturaḥ
3.31.23.3,viniṣkrāmati kṛcchreṇa
3.31.23.4,nirucchvāso hata-smṛtiḥ
3.31.24.1,patito bhuvy asṛṅ-miśraḥ
3.31.24.2,viṣṭhā-bhūr iva ceṣṭate
3.31.24.3,rorūyati gate jñāne
3.31.24.4,viparītāṁ gatiṁ gataḥ
3.31.25.1,para-cchandaṁ na viduṣā
3.31.25.2,puṣyamāṇo janena saḥ
3.31.25.3,anabhipretam āpannaḥ
3.31.25.4,pratyākhyātum anīśvaraḥ
3.31.26.1,śāyito ’śuci-paryaṅke
3.31.26.2,jantuḥ svedaja-dūṣite
3.31.26.3,neśaḥ kaṇḍūyane ’ṅgānām
3.31.26.4,āsanotthāna-ceṣṭane
3.31.27.1,tudanty āma-tvacaṁ daṁśā
3.31.27.2,maśakā matkuṇādayaḥ
3.31.27.3,rudantaṁ vigata-jñānaṁ
3.31.27.4,kṛmayaḥ kṛmikaṁ yathā
3.31.28.1,ity evaṁ śaiśavaṁ bhuktvā
3.31.28.2,duḥkhaṁ paugaṇḍam eva ca
3.31.28.3,alabdhābhīpsito ’jñānād
3.31.28.4,iddha-manyuḥ śucārpitaḥ
3.31.29.1,saha dehena mānena
3.31.29.2,vardhamānena manyunā
3.31.29.3,karoti vigrahaṁ kāmī
3.31.29.4,kāmiṣv antāya cātmanaḥ
3.31.30.1,bhūtaiḥ pañcabhir ārabdhe
3.31.30.2,dehe dehy abudho ’sakṛt
3.31.30.3,ahaṁ mamety asad-grāhaḥ
3.31.30.4,karoti kumatir matim
3.31.31.1,tad-arthaṁ kurute karma
3.31.31.2,yad-baddho yāti saṁsṛtim
3.31.31.3,yo ’nuyāti dadat kleśam
3.31.31.4,avidyā-karma-bandhanaḥ
3.31.32.1,yady asadbhiḥ pathi punaḥ
3.31.32.2,śiśnodara-kṛtodyamaiḥ
3.31.32.3,āsthito ramate jantus
3.31.32.4,tamo viśati pūrvavat
3.31.33.1,satyaṁ śaucaṁ dayā maunaṁ
3.31.33.2,buddhiḥ śrīr hrīr yaśaḥ kṣamā
3.31.33.3,śamo damo bhagaś ceti
3.31.33.4,yat-saṅgād yāti saṅkṣayam
3.31.34.1,teṣv aśānteṣu mūḍheṣu
3.31.34.2,khaṇḍitātmasv asādhuṣu
3.31.34.3,saṅgaṁ na kuryāc chocyeṣu
3.31.34.4,yoṣit-krīḍā-mṛgeṣu ca
3.31.35.1,na tathāsya bhaven moho
3.31.35.2,bandhaś cānya-prasaṅgataḥ
3.31.35.3,yoṣit-saṅgād yathā puṁso
3.31.35.4,yathā tat-saṅgi-saṅgataḥ
3.31.36.1,prajāpatiḥ svāṁ duhitaraṁ
3.31.36.2,dṛṣṭvā tad-rūpa-dharṣitaḥ
3.31.36.3,rohid-bhūtāṁ so ’nvadhāvad
3.31.36.4,ṛkṣa-rūpī hata-trapaḥ
3.31.37.1,tat-sṛṣṭa-sṛṣṭa-sṛṣṭeṣu
3.31.37.2,ko nv akhaṇḍita-dhīḥ pumān
3.31.37.3,ṛṣiṁ nārāyaṇam ṛte
3.31.37.4,yoṣin-mayyeha māyayā
3.31.38.1,balaṁ me paśya māyāyāḥ
3.31.38.2,strī-mayyā jayino diśām
3.31.38.3,yā karoti padākrāntān
3.31.38.4,bhrūvi-jṛmbheṇa kevalam
3.31.39.1,saṅgaṁ na kuryāt pramadāsu jātu
3.31.39.2,yogasya pāraṁ param ārurukṣuḥ
3.31.39.3,mat-sevayā pratilabdhātma-lābho
3.31.39.4,vadanti yā niraya-dvāram asya
3.31.40.1,yopayāti śanair māyā
3.31.40.2,yoṣid deva-vinirmitā
3.31.40.3,tām īkṣetātmano mṛtyuṁ
3.31.40.4,tṛṇaiḥ kūpam ivāvṛtam
3.31.41.1,yāṁ manyate patiṁ mohān
3.31.41.2,man-māyām ṛṣabhāyatīm
3.31.41.3,strītvaṁ strī-saṅgataḥ prāpto
3.31.41.4,vittāpatya-gṛha-pradam
3.31.42.1,tām ātmano vijānīyāt
3.31.42.2,paty-apatya-gṛhātmakam
3.31.42.3,daivopasāditaṁ mṛtyuṁ
3.31.42.4,mṛgayor gāyanaṁ yathā
3.31.43.1,dehena jīva-bhūtena
3.31.43.2,lokāl lokam anuvrajan
3.31.43.3,bhuñjāna eva karmāṇi
3.31.43.4,karoty avirataṁ pumān
3.31.44.1,jīvo hy asyānugo deho
3.31.44.2,bhūtendriya-mano-mayaḥ
3.31.44.3,tan-nirodho ’sya maraṇam
3.31.44.4,āvirbhāvas tu sambhavaḥ
3.31.45-46.1,dravyopalabdhi-sthānasya
3.31.45-46.2,dravyekṣāyogyatā yadā
3.31.45-46.3,tat pañcatvam ahaṁ-mānād
3.31.45-46.4,utpattir dravya-darśanam
3.31.47.1,tasmān na kāryaḥ santrāso
3.31.47.2,na kārpaṇyaṁ na sambhramaḥ
3.31.47.3,buddhvā jīva-gatiṁ dhīro
3.31.47.4,mukta-saṅgaś cared iha
3.31.48.1,samyag-darśanayā buddhyā
3.31.48.2,yoga-vairāgya-yuktayā
3.31.48.3,māyā-viracite loke
3.31.48.4,caren nyasya kalevaram
3.32.1.1,kapila uvāca
3.32.2.1,sa cāpi bhagavad-dharmāt
3.32.2.2,kāma-mūḍhaḥ parāṅ-mukhaḥ
3.32.2.3,yajate kratubhir devān
3.32.2.4,pitṝṁś ca śraddhayānvitaḥ
3.32.3.1,tac-chraddhayākrānta-matiḥ
3.32.3.2,pitṛ-deva-vrataḥ pumān
3.32.3.3,gatvā cāndramasaṁ lokaṁ
3.32.3.4,soma-pāḥ punar eṣyati
3.32.4.1,yadā cāhīndra-śayyāyāṁ
3.32.4.2,śete ’nantāsano hariḥ
3.32.4.3,tadā lokā layaṁ yānti
3.32.4.4,ta ete gṛha-medhinām
3.32.5.1,ye sva-dharmān na duhyanti
3.32.5.2,dhīrāḥ kāmārtha-hetave
3.32.5.3,niḥsaṅgā nyasta-karmāṇaḥ
3.32.5.4,praśāntāḥ śuddha-cetasaḥ
3.32.6.1,nivṛtti-dharma-niratā
3.32.6.2,nirmamā nirahaṅkṛtāḥ
3.32.6.3,sva-dharmāptena sattvena
3.32.6.4,pariśuddhena cetasā
3.32.7.1,sūrya-dvāreṇa te yānti
3.32.7.2,puruṣaṁ viśvato-mukham
3.32.7.3,parāvareśaṁ prakṛtim
3.32.7.4,asyotpatty-anta-bhāvanam
3.32.8.1,dvi-parārdhāvasāne yaḥ
3.32.8.2,pralayo brahmaṇas tu te
3.32.8.3,tāvad adhyāsate lokaṁ
3.32.8.4,parasya para-cintakāḥ
3.32.9.1,kṣmāmbho-’nalānila-viyan-mana-indriyārtha-
3.32.9.2,bhūtādibhiḥ parivṛtaṁ pratisañjihīrṣuḥ
3.32.9.3,avyākṛtaṁ viśati yarhi guṇa-trayātmā
3.32.9.4,kālaṁ parākhyam anubhūya paraḥ svayambhūḥ
3.32.10.1,evaṁ paretya bhagavantam anupraviṣṭā
3.32.10.2,ye yogino jita-marun-manaso virāgāḥ
3.32.10.3,tenaiva sākam amṛtaṁ puruṣaṁ purāṇaṁ
3.32.10.4,brahma pradhānam upayānty agatābhimānāḥ
3.32.11.1,atha taṁ sarva-bhūtānāṁ
3.32.11.2,hṛt-padmeṣu kṛtālayam
3.32.11.3,śrutānubhāvaṁ śaraṇaṁ
3.32.11.4,vraja bhāvena bhāmini
3.32.12-15.1,ādyaḥ sthira-carāṇāṁ yo
3.32.12-15.2,veda-garbhaḥ saharṣibhiḥ
3.32.12-15.3,yogeśvaraiḥ kumārādyaiḥ
3.32.12-15.4,siddhair yoga-pravartakaiḥ
3.32.16.1,ye tv ihāsakta-manasaḥ
3.32.16.2,karmasu śraddhayānvitāḥ
3.32.16.3,kurvanty apratiṣiddhāni
3.32.16.4,nityāny api ca kṛtsnaśaḥ
3.32.17.1,rajasā kuṇṭha-manasaḥ
3.32.17.2,kāmātmāno ’jitendriyāḥ
3.32.17.3,pitṝn yajanty anudinaṁ
3.32.17.4,gṛheṣv abhiratāśayāḥ
3.32.18.1,trai-vargikās te puruṣā
3.32.18.2,vimukhā hari-medhasaḥ
3.32.18.3,kathāyāṁ kathanīyoru-
3.32.18.4,vikramasya madhudviṣaḥ
3.32.19.1,nūnaṁ daivena vihatā
3.32.19.2,ye cācyuta-kathā-sudhām
3.32.19.3,hitvā śṛṇvanty asad-gāthāḥ
3.32.19.4,purīṣam iva viḍ-bhujaḥ
3.32.20.1,dakṣiṇena pathāryamṇaḥ
3.32.20.2,pitṛ-lokaṁ vrajanti te
3.32.20.3,prajām anu prajāyante
3.32.20.4,śmaśānānta-kriyā-kṛtaḥ
3.32.21.1,tatas te kṣīṇa-sukṛtāḥ
3.32.21.2,punar lokam imaṁ sati
3.32.21.3,patanti vivaśā devaiḥ
3.32.21.4,sadyo vibhraṁśitodayāḥ
3.32.22.1,tasmāt tvaṁ sarva-bhāvena
3.32.22.2,bhajasva parameṣṭhinam
3.32.22.3,tad-guṇāśrayayā bhaktyā
3.32.22.4,bhajanīya-padāmbujam
3.32.23.1,vāsudeve bhagavati
3.32.23.2,bhakti-yogaḥ prayojitaḥ
3.32.23.3,janayaty āśu vairāgyaṁ
3.32.23.4,jñānaṁ yad brahma-darśanam
3.32.24.1,yadāsya cittam artheṣu
3.32.24.2,sameṣv indriya-vṛttibhiḥ
3.32.24.3,na vigṛhṇāti vaiṣamyaṁ
3.32.24.4,priyam apriyam ity uta
3.32.25.1,sa tadaivātmanātmānaṁ
3.32.25.2,niḥsaṅgaṁ sama-darśanam
3.32.25.3,heyopādeya-rahitam
3.32.25.4,ārūḍhaṁ padam īkṣate
3.32.26.1,jñāna-mātraṁ paraṁ brahma
3.32.26.2,paramātmeśvaraḥ pumān
3.32.26.3,dṛśy-ādibhiḥ pṛthag bhāvair
3.32.26.4,bhagavān eka īyate
3.32.27.1,etāvān eva yogena
3.32.27.2,samagreṇeha yoginaḥ
3.32.27.3,yujyate ’bhimato hy artho
3.32.27.4,yad asaṅgas tu kṛtsnaśaḥ
3.32.28.1,jñānam ekaṁ parācīnair
3.32.28.2,indriyair brahma nirguṇam
3.32.28.3,avabhāty artha-rūpeṇa
3.32.28.4,bhrāntyā śabdādi-dharmiṇā
3.32.29.1,yathā mahān ahaṁ-rūpas
3.32.29.2,tri-vṛt pañca-vidhaḥ svarāṭ
3.32.29.3,ekādaśa-vidhas tasya
3.32.29.4,vapur aṇḍaṁ jagad yataḥ
3.32.30.1,etad vai śraddhayā bhaktyā
3.32.30.2,yogābhyāsena nityaśaḥ
3.32.30.3,samāhitātmā niḥsaṅgo
3.32.30.4,viraktyā paripaśyati
3.32.31.1,ity etat kathitaṁ gurvi
3.32.31.2,jñānaṁ tad brahma-darśanam
3.32.31.3,yenānubuddhyate tattvaṁ
3.32.31.4,prakṛteḥ puruṣasya ca
3.32.32.1,jñāna-yogaś ca man-niṣṭho
3.32.32.2,nairguṇyo bhakti-lakṣaṇaḥ
3.32.32.3,dvayor apy eka evārtho
3.32.32.4,bhagavac-chabda-lakṣaṇaḥ
3.32.33.1,yathendriyaiḥ pṛthag-dvārair
3.32.33.2,artho bahu-guṇāśrayaḥ
3.32.33.3,eko nāneyate tadvad
3.32.33.4,bhagavān śāstra-vartmabhiḥ
3.32.34-36.1,kriyayā kratubhir dānais
3.32.34-36.2,tapaḥ-svādhyāya-marśanaiḥ
3.32.34-36.3,ātmendriya-jayenāpi
3.32.34-36.4,sannyāsena ca karmaṇām
3.32.37.1,prāvocaṁ bhakti-yogasya
3.32.37.2,svarūpaṁ te catur-vidham
3.32.37.3,kālasya cāvyakta-gater
3.32.37.4,yo ’ntardhāvati jantuṣu
3.32.38.1,jīvasya saṁsṛtīr bahvīr
3.32.38.2,avidyā-karma-nirmitāḥ
3.32.38.3,yāsv aṅga praviśann ātmā
3.32.38.4,na veda gatim ātmanaḥ
3.32.39.1,naitat khalāyopadiśen
3.32.39.2,nāvinītāya karhicit
3.32.39.3,na stabdhāya na bhinnāya
3.32.39.4,naiva dharma-dhvajāya ca
3.32.40.1,na lolupāyopadiśen
3.32.40.2,na gṛhārūḍha-cetase
3.32.40.3,nābhaktāya ca me jātu
3.32.40.4,na mad-bhakta-dviṣām api
3.32.41.1,śraddadhānāya bhaktāya
3.32.41.2,vinītāyānasūyave
3.32.41.3,bhūteṣu kṛta-maitrāya
3.32.41.4,śuśrūṣābhiratāya ca
3.32.42.1,bahir-jāta-virāgāya
3.32.42.2,śānta-cittāya dīyatām
3.32.42.3,nirmatsarāya śucaye
3.32.42.4,yasyāhaṁ preyasāṁ priyaḥ
3.32.43.1,ya idaṁ śṛṇuyād amba
3.32.43.2,śraddhayā puruṣaḥ sakṛt
3.32.43.3,yo vābhidhatte mac-cittaḥ
3.32.43.4,sa hy eti padavīṁ ca me
3.33.1.1,maitreya uvāca
3.33.2.1,devahūtir uvāca
3.33.3.1,sa eva viśvasya bhavān vidhatte
3.33.3.2,guṇa-pravāheṇa vibhakta-vīryaḥ
3.33.3.3,sargādy anīho ’vitathābhisandhir
3.33.3.4,ātmeśvaro ’tarkya-sahasra-śaktiḥ
3.33.4.1,sa tvaṁ bhṛto me jaṭhareṇa nātha
3.33.4.2,kathaṁ nu yasyodara etad āsīt
3.33.4.3,viśvaṁ yugānte vaṭa-patra ekaḥ
3.33.4.4,śete sma māyā-śiśur aṅghri-pānaḥ
3.33.5.1,tvaṁ deha-tantraḥ praśamāya pāpmanāṁ
3.33.5.2,nideśa-bhājāṁ ca vibho vibhūtaye
3.33.5.3,yathāvatārās tava sūkarādayas
3.33.5.4,tathāyam apy ātma-pathopalabdhaye
3.33.6.1,yan-nāmadheya-śravaṇānukīrtanād
3.33.6.2,yat-prahvaṇād yat-smaraṇād api kvacit
3.33.6.3,śvādo ’pi sadyaḥ savanāya kalpate
3.33.6.4,kutaḥ punas te bhagavan nu darśanāt
3.33.7.1,aho bata śva-paco ’to garīyān
3.33.7.2,yaj-jihvāgre vartate nāma tubhyam
3.33.7.3,tepus tapas te juhuvuḥ sasnur āryā
3.33.7.4,brahmānūcur nāma gṛṇanti ye te
3.33.8.1,taṁ tvām ahaṁ brahma paraṁ pumāṁsaṁ
3.33.8.2,pratyak-srotasy ātmani saṁvibhāvyam
3.33.8.3,sva-tejasā dhvasta-guṇa-pravāhaṁ
3.33.8.4,vande viṣṇuṁ kapilaṁ veda-garbham
3.33.9.1,maitreya uvāca
3.33.10.1,kapila uvāca
3.33.11.1,śraddhatsvaitan mataṁ mahyaṁ
3.33.11.2,juṣṭaṁ yad brahma-vādibhiḥ
3.33.11.3,yena mām abhayaṁ yāyā
3.33.11.4,mṛtyum ṛcchanty atad-vidaḥ
3.33.12.1,maitreya uvāca
3.33.13.1,sā cāpi tanayoktena
3.33.13.2,yogādeśena yoga-yuk
3.33.13.3,tasminn āśrama āpīḍe
3.33.13.4,sarasvatyāḥ samāhitā
3.33.14.1,abhīkṣṇāvagāha-kapiśān
3.33.14.2,jaṭilān kuṭilālakān
3.33.14.3,ātmānaṁ cogra-tapasā
3.33.14.4,bibhratī cīriṇaṁ kṛśam
3.33.15.1,prajāpateḥ kardamasya
3.33.15.2,tapo-yoga-vijṛmbhitam
3.33.15.3,sva-gārhasthyam anaupamyaṁ
3.33.15.4,prārthyaṁ vaimānikair api
3.33.16.1,payaḥ-phena-nibhāḥ śayyā
3.33.16.2,dāntā rukma-paricchadāḥ
3.33.16.3,āsanāni ca haimāni
3.33.16.4,susparśāstaraṇāni ca
3.33.17.1,svaccha-sphaṭika-kuḍyeṣu
3.33.17.2,mahā-mārakateṣu ca
3.33.17.3,ratna-pradīpā ābhānti
3.33.17.4,lalanā ratna-saṁyutāḥ
3.33.18.1,gṛhodyānaṁ kusumitai
3.33.18.2,ramyaṁ bahv-amara-drumaiḥ
3.33.18.3,kūjad-vihaṅga-mithunaṁ
3.33.18.4,gāyan-matta-madhuvratam
3.33.19.1,yatra praviṣṭam ātmānaṁ
3.33.19.2,vibudhānucarā jaguḥ
3.33.19.3,vāpyām utpala-gandhinyāṁ
3.33.19.4,kardamenopalālitam
3.33.20.1,hitvā tad īpsitatamam
3.33.20.2,apy ākhaṇḍala-yoṣitām
3.33.20.3,kiñcic cakāra vadanaṁ
3.33.20.4,putra-viśleṣaṇāturā
3.33.21.1,vanaṁ pravrajite patyāv
3.33.21.2,apatya-virahāturā
3.33.21.3,jñāta-tattvāpy abhūn naṣṭe
3.33.21.4,vatse gaur iva vatsalā
3.33.22.1,tam eva dhyāyatī devam
3.33.22.2,apatyaṁ kapilaṁ harim
3.33.22.3,babhūvācirato vatsa
3.33.22.4,niḥspṛhā tādṛśe gṛhe
3.33.23.1,dhyāyatī bhagavad-rūpaṁ
3.33.23.2,yad āha dhyāna-gocaram
3.33.23.3,sutaḥ prasanna-vadanaṁ
3.33.23.4,samasta-vyasta-cintayā
3.33.24-25.1,bhakti-pravāha-yogena
3.33.24-25.2,vairāgyeṇa balīyasā
3.33.24-25.3,yuktānuṣṭhāna-jātena
3.33.24-25.4,jñānena brahma-hetunā
3.33.26.1,brahmaṇy avasthita-matir
3.33.26.2,bhagavaty ātma-saṁśraye
3.33.26.3,nivṛtta-jīvāpattitvāt
3.33.26.4,kṣīṇa-kleśāpta-nirvṛtiḥ
3.33.27.1,nityārūḍha-samādhitvāt
3.33.27.2,parāvṛtta-guṇa-bhramā
3.33.27.3,na sasmāra tadātmānaṁ
3.33.27.4,svapne dṛṣṭam ivotthitaḥ
3.33.28.1,tad-dehaḥ parataḥ poṣo
3.33.28.2,’py akṛśaś cādhy-asambhavāt
3.33.28.3,babhau malair avacchannaḥ
3.33.28.4,sadhūma iva pāvakaḥ
3.33.29.1,svāṅgaṁ tapo-yogamayaṁ
3.33.29.2,mukta-keśaṁ gatāmbaram
3.33.29.3,daiva-guptaṁ na bubudhe
3.33.29.4,vāsudeva-praviṣṭa-dhīḥ
3.33.30.1,evaṁ sā kapiloktena
3.33.30.2,mārgeṇācirataḥ param
3.33.30.3,ātmānaṁ brahma-nirvāṇaṁ
3.33.30.4,bhagavantam avāpa ha
3.33.31.1,tad vīrāsīt puṇyatamaṁ
3.33.31.2,kṣetraṁ trailokya-viśrutam
3.33.31.3,nāmnā siddha-padaṁ yatra
3.33.31.4,sā saṁsiddhim upeyuṣī
3.33.32.1,tasyās tad yoga-vidhuta-
3.33.32.2,mārtyaṁ martyam abhūt sarit
3.33.32.3,srotasāṁ pravarā saumya
3.33.32.4,siddhidā siddha-sevitā
3.33.33.1,kapilo ’pi mahā-yogī
3.33.33.2,bhagavān pitur āśramāt
3.33.33.3,mātaraṁ samanujñāpya
3.33.33.4,prāg-udīcīṁ diśaṁ yayau
3.33.34.1,siddha-cāraṇa-gandharvair
3.33.34.2,munibhiś cāpsaro-gaṇaiḥ
3.33.34.3,stūyamānaḥ samudreṇa
3.33.34.4,dattārhaṇa-niketanaḥ
3.33.35.1,āste yogaṁ samāsthāya
3.33.35.2,sāṅkhyācāryair abhiṣṭutaḥ
3.33.35.3,trayāṇām api lokānām
3.33.35.4,upaśāntyai samāhitaḥ
3.33.36.1,etan nigaditaṁ tāta
3.33.36.2,yat pṛṣṭo ’haṁ tavānagha
3.33.36.3,kapilasya ca saṁvādo
3.33.36.4,devahūtyāś ca pāvanaḥ
3.33.37.1,ya idam anuśṛṇoti yo ’bhidhatte
3.33.37.2,kapila-muner matam ātma-yoga-guhyam
3.33.37.3,bhagavati kṛta-dhīḥ suparṇa-ketāv
3.33.37.4,upalabhate bhagavat-padāravindam
