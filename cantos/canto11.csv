ids,sentences
11.1.1.1,śrī-śuka uvāca
11.1.2.1,ye kopitāḥ su-bahu pāṇḍu-sutāḥ sapatnair
11.1.2.2,durdyūta-helana-kaca-grahaṇādibhis tān
11.1.2.3,kṛtvā nimittam itaretarataḥ sametān
11.1.2.4,hatvā nṛpān niraharat kṣiti-bhāram īśaḥ
11.1.3.1,bhū-bhāra-rāja-pṛtanā yadubhir nirasya
11.1.3.2,guptaiḥ sva-bāhubhir acintayad aprameyaḥ
11.1.3.3,manye ’vaner nanu gato ’py agataṁ hi bhāraṁ
11.1.3.4,yad yādavaṁ kulam aho aviṣahyam āste
11.1.4.1,naivānyataḥ paribhavo ’sya bhavet kathañcin
11.1.4.2,mat-saṁśrayasya vibhavonnahanasya nityam
11.1.4.3,antaḥ kaliṁ yadu-kulasya vidhāya veṇu-
11.1.4.4,stambasya vahnim iva śāntim upaimi dhāma
11.1.5.1,evaṁ vyavasito rājan
11.1.5.2,satya-saṅkalpa īśvaraḥ
11.1.5.3,śāpa-vyājena viprāṇāṁ
11.1.5.4,sañjahre sva-kulaṁ vibhuḥ
11.1.6-7.1,sva-mūrtyā loka-lāvaṇya-
11.1.6-7.2,nirmuktyā locanaṁ nṛṇām
11.1.6-7.3,gīrbhis tāḥ smaratāṁ cittaṁ
11.1.6-7.4,padais tān īkṣatāṁ kriyāḥ
11.1.8.1,śrī-rājovāca
11.1.9.1,yan-nimittaḥ sa vai śāpo
11.1.9.2,yādṛśo dvija-sattama
11.1.9.3,katham ekātmanāṁ bheda
11.1.9.4,etat sarvaṁ vadasva me
11.1.10.1,śrī-bādarāyaṇir uvāca
11.1.11-12.1,karmāni puṇya-nivahāni su-maṅgalāni
11.1.11-12.2,gāyaj-jagat-kali-malāpaharāṇi kṛtvā
11.1.11-12.3,kālātmanā nivasatā yadu-deva-gehe
11.1.11-12.4,piṇḍārakaṁ samagaman munayo nisṛṣṭāḥ
11.1.13-15.1,krīḍantas tān upavrajya
11.1.13-15.2,kumārā yadu-nandanāḥ
11.1.13-15.3,upasaṅgṛhya papracchur
11.1.13-15.4,avinītā vinīta-vat
11.1.16.1,evaṁ pralabdhā munayas
11.1.16.2,tān ūcuḥ kupitā nṛpa
11.1.16.3,janayiṣyati vo mandā
11.1.16.4,muṣalaṁ kula-nāśanam
11.1.17.1,tac chrutvā te ’ti-santrastā
11.1.17.2,vimucya sahasodaram
11.1.17.3,sāmbasya dadṛśus tasmin
11.1.17.4,muṣalaṁ khalv ayasmayam
11.1.18.1,kiṁ kṛtaṁ manda-bhāgyair naḥ
11.1.18.2,kiṁ vadiṣyanti no janāḥ
11.1.18.3,iti vihvalitā gehān
11.1.18.4,ādāya muṣalaṁ yayuḥ
11.1.19.1,tac copanīya sadasi
11.1.19.2,parimlāna-mukha-śriyaḥ
11.1.19.3,rājña āvedayāṁ cakruḥ
11.1.19.4,sarva-yādava-sannidhau
11.1.20.1,śrutvāmoghaṁ vipra-śāpaṁ
11.1.20.2,dṛṣṭvā ca muṣalaṁ nṛpa
11.1.20.3,vismitā bhaya-santrastā
11.1.20.4,babhūvur dvārakaukasaḥ
11.1.21.1,tac cūrṇayitvā muṣalaṁ
11.1.21.2,yadu-rājaḥ sa āhukaḥ
11.1.21.3,samudra-salile prāsyal
11.1.21.4,lohaṁ cāsyāvaśeṣitam
11.1.22.1,kaścin matsyo ’grasīl lohaṁ
11.1.22.2,cūrṇāni taralais tataḥ
11.1.22.3,uhyamānāni velāyāṁ
11.1.22.4,lagnāny āsan kilairakāḥ
11.1.23.1,matsyo gṛhīto matsya-ghnair
11.1.23.2,jālenānyaiḥ sahārṇave
11.1.23.3,tasyodara-gataṁ lohaṁ
11.1.23.4,sa śalye lubdhako ’karot
11.1.24.1,bhagavān jñāta-sarvārtha
11.1.24.2,īśvaro ’pi tad-anyathā
11.1.24.3,kartuṁ naicchad vipra-śāpaṁ
11.1.24.4,kāla-rūpy anvamodata
11.2.1.1,śrī-śuka uvāca
11.2.2.1,ko nu rājann indriyavān
11.2.2.2,mukunda-caraṇāmbujam
11.2.2.3,na bhajet sarvato-mṛtyur
11.2.2.4,upāsyam amarottamaiḥ
11.2.3.1,tam ekadā tu devarṣiṁ
11.2.3.2,vasudevo gṛhāgatam
11.2.3.3,arcitaṁ sukham āsīnam
11.2.3.4,abhivādyedam abravīt
11.2.4.1,śrī-vasudeva uvāca
11.2.5.1,bhūtānāṁ deva-caritaṁ
11.2.5.2,duḥkhāya ca sukhāya ca
11.2.5.3,sukhāyaiva hi sādhūnāṁ
11.2.5.4,tvādṛśām acyutātmanām
11.2.6.1,bhajanti ye yathā devān
11.2.6.2,devā api tathaiva tān
11.2.6.3,chāyeva karma-sacivāḥ
11.2.6.4,sādhavo dīna-vatsalāḥ
11.2.7.1,brahmaṁs tathāpi pṛcchāmo
11.2.7.2,dharmān bhāgavatāṁs tava
11.2.7.3,yān śrutvā śraddhayā martyo
11.2.7.4,mucyate sarvato bhayāt
11.2.8.1,ahaṁ kila purānantaṁ
11.2.8.2,prajārtho bhuvi mukti-dam
11.2.8.3,apūjayaṁ na mokṣāya
11.2.8.4,mohito deva-māyayā
11.2.9.1,yathā vicitra-vyasanād
11.2.9.2,bhavadbhir viśvato-bhayāt
11.2.9.3,mucyema hy añjasaivāddhā
11.2.9.4,tathā naḥ śādhi su-vrata
11.2.10.1,śrī-śuka uvāca
11.2.11.1,śrī-nārada uvāca
11.2.12.1,śruto ’nupaṭhito dhyāta
11.2.12.2,ādṛto vānumoditaḥ
11.2.12.3,sadyaḥ punāti sad-dharmo
11.2.12.4,deva-viśva-druho ’pi hi
11.2.13.1,tvayā parama-kalyāṇaḥ
11.2.13.2,puṇya-śravaṇa-kīrtanaḥ
11.2.13.3,smārito bhagavān adya
11.2.13.4,devo nārāyaṇo mama
11.2.14.1,atrāpy udāharantīmam
11.2.14.2,itihāsaṁ purātanam
11.2.14.3,ārṣabhāṇāṁ ca saṁvādaṁ
11.2.14.4,videhasya mahātmanaḥ
11.2.15.1,priyavrato nāma suto
11.2.15.2,manoḥ svāyambhuvasya yaḥ
11.2.15.3,tasyāgnīdhras tato nābhir
11.2.15.4,ṛṣabhas tat-sutaḥ smṛtaḥ
11.2.16.1,tam āhur vāsudevāṁśaṁ
11.2.16.2,mokṣa-dharma-vivakṣayā
11.2.16.3,avatīrṇaṁ suta-śataṁ
11.2.16.4,tasyāsīd brahma-pāragam
11.2.17.1,teṣāṁ vai bharato jyeṣṭho
11.2.17.2,nārāyaṇa-parāyaṇaḥ
11.2.17.3,vikhyātaṁ varṣam etad yan-
11.2.17.4,nāmnā bhāratam adbhutam
11.2.18.1,sa bhukta-bhogāṁ tyaktvemāṁ
11.2.18.2,nirgatas tapasā harim
11.2.18.3,upāsīnas tat-padavīṁ
11.2.18.4,lebhe vai janmabhis tribhiḥ
11.2.19.1,teṣāṁ nava nava-dvīpa-
11.2.19.2,patayo ’sya samantataḥ
11.2.19.3,karma-tantra-praṇetāra
11.2.19.4,ekāśītir dvijātayaḥ
11.2.20-21.1,navābhavan mahā-bhāgā
11.2.20-21.2,munayo hy artha-śaṁsinaḥ
11.2.20-21.3,śramaṇā vāta-rasanā
11.2.20-21.4,ātma-vidyā-viśāradāḥ
11.2.22.1,ta ete bhagavad-rūpaṁ
11.2.22.2,viśvaṁ sad-asad-ātmakam
11.2.22.3,ātmano ’vyatirekeṇa
11.2.22.4,paśyanto vyacaran mahīm
11.2.23.1,avyāhateṣṭa-gatayaḥ sura-siddha-sādhya-
11.2.23.2,gandharva-yakṣa-nara-kinnara-nāga-lokān
11.2.23.3,muktāś caranti muni-cāraṇa-bhūtanātha-
11.2.23.4,vidyādhara-dvija-gavāṁ bhuvanāni kāmam
11.2.24.1,ta ekadā nimeḥ satram
11.2.24.2,upajagmur yadṛcchayā
11.2.24.3,vitāyamānam ṛṣibhir
11.2.24.4,ajanābhe mahātmanaḥ
11.2.25.1,tān dṛṣṭvā sūrya-saṅkāśān
11.2.25.2,mahā-bhāgavatān nṛpa
11.2.25.3,yajamāno ’gnayo viprāḥ
11.2.25.4,sarva evopatasthire
11.2.26.1,videhas tān abhipretya
11.2.26.2,nārāyaṇa-parāyaṇān
11.2.26.3,prītaḥ sampūjayāṁ cakre
11.2.26.4,āsana-sthān yathārhataḥ
11.2.27.1,tān rocamānān sva-rucā
11.2.27.2,brahma-putropamān nava
11.2.27.3,papraccha parama-prītaḥ
11.2.27.4,praśrayāvanato nṛpaḥ
11.2.28.1,śrī-videha uvāca
11.2.29.1,durlabho mānuṣo deho
11.2.29.2,dehināṁ kṣaṇa-bhaṅguraḥ
11.2.29.3,tatrāpi durlabhaṁ manye
11.2.29.4,vaikuṇṭha-priya-darśanam
11.2.30.1,ata ātyantikaṁ kṣemaṁ
11.2.30.2,pṛcchāmo bhavato ’naghāḥ
11.2.30.3,saṁsāre ’smin kṣaṇārdho ’pi
11.2.30.4,sat-saṅgaḥ śevadhir nṛṇām
11.2.31.1,dharmān bhāgavatān brūta
11.2.31.2,yadi naḥ śrutaye kṣamam
11.2.31.3,yaiḥ prasannaḥ prapannāya
11.2.31.4,dāsyaty ātmānam apy ajaḥ
11.2.32.1,śrī-nārada uvāca
11.2.33.1,śrī-kavir uvāca
11.2.34.1,ye vai bhagavatā proktā
11.2.34.2,upāyā hy ātma-labdhaye
11.2.34.3,añjaḥ puṁsām aviduṣāṁ
11.2.34.4,viddhi bhāgavatān hi tān
11.2.35.1,yān āsthāya naro rājan
11.2.35.2,na pramādyeta karhicit
11.2.35.3,dhāvan nimīlya vā netre
11.2.35.4,na skhalen na pated iha
11.2.36.1,kāyena vācā manasendriyair vā
11.2.36.2,buddhyātmanā vānusṛta-svabhāvāt
11.2.36.3,karoti yad yat sakalaṁ parasmai
11.2.36.4,nārāyaṇāyeti samarpayet tat
11.2.37.1,bhayaṁ dvitīyābhiniveśataḥ syād
11.2.37.2,īśād apetasya viparyayo ’smṛtiḥ
11.2.37.3,tan-māyayāto budha ābhajet taṁ
11.2.37.4,bhaktyaikayeśaṁ guru-devatātmā
11.2.38.1,avidyamāno ’py avabhāti hi dvayo
11.2.38.2,dhyātur dhiyā svapna-manorathau yathā
11.2.38.3,tat karma-saṅkalpa-vikalpakaṁ mano
11.2.38.4,budho nirundhyād abhayaṁ tataḥ syāt
11.2.39.1,śṛṇvan su-bhadrāṇi rathāṅga-pāṇer
11.2.39.2,janmāni karmāṇi ca yāni loke
11.2.39.3,gītāni nāmāni tad-arthakāni
11.2.39.4,gāyan vilajjo vicared asaṅgaḥ
11.2.40.1,evaṁ-vrataḥ sva-priya-nāma-kīrtyā
11.2.40.2,jātānurāgo druta-citta uccaiḥ
11.2.40.3,hasaty atho roditi rauti gāyaty
11.2.40.4,unmāda-van nṛtyati loka-bāhyaḥ
11.2.41.1,khaṁ vāyum agniṁ salilaṁ mahīṁ ca
11.2.41.2,jyotīṁṣi sattvāni diśo drumādīn
11.2.41.3,sarit-samudrāṁś ca hareḥ śarīraṁ
11.2.41.4,yat kiṁ ca bhūtaṁ praṇamed ananyaḥ
11.2.42.1,bhaktiḥ pareśānubhavo viraktir
11.2.42.2,anyatra caiṣa trika eka-kālaḥ
11.2.42.3,prapadyamānasya yathāśnataḥ syus
11.2.42.4,tuṣṭiḥ puṣṭiḥ kṣud-apāyo ’nu-ghāsam
11.2.43.1,ity acyutāṅghriṁ bhajato ’nuvṛttyā
11.2.43.2,bhaktir viraktir bhagavat-prabodhaḥ
11.2.43.3,bhavanti vai bhāgavatasya rājaṁs
11.2.43.4,tataḥ parāṁ śāntim upaiti sākṣāt
11.2.44.1,śrī-rājovāca
11.2.45.1,śrī-havir uvāca
11.2.46.1,īśvare tad-adhīneṣu
11.2.46.2,bāliśeṣu dviṣatsu ca
11.2.46.3,prema-maitrī-kṛpopekṣā
11.2.46.4,yaḥ karoti sa madhyamaḥ
11.2.47.1,arcāyām eva haraye
11.2.47.2,pūjāṁ yaḥ śraddhayehate
11.2.47.3,na tad-bhakteṣu cānyeṣu
11.2.47.4,sa bhaktaḥ prākṛtaḥ smṛtaḥ
11.2.48.1,gṛhītvāpīndriyair arthān
11.2.48.2,yo na dveṣṭi na hṛṣyati
11.2.48.3,viṣṇor māyām idaṁ paśyan
11.2.48.4,sa vai bhāgavatottamaḥ
11.2.49.1,dehendriya-prāṇa-mano-dhiyāṁ yo
11.2.49.2,janmāpyaya-kṣud-bhaya-tarṣa-kṛcchraiḥ
11.2.49.3,saṁsāra-dharmair avimuhyamānaḥ
11.2.49.4,smṛtyā harer bhāgavata-pradhānaḥ
11.2.50.1,na kāma-karma-bījānāṁ
11.2.50.2,yasya cetasi sambhavaḥ
11.2.50.3,vāsudevaika-nilayaḥ
11.2.50.4,sa vai bhāgavatottamaḥ
11.2.51.1,na yasya janma-karmabhyāṁ
11.2.51.2,na varṇāśrama-jātibhiḥ
11.2.51.3,sajjate ’sminn ahaṁ-bhāvo
11.2.51.4,dehe vai sa hareḥ priyaḥ
11.2.52.1,na yasya svaḥ para iti
11.2.52.2,vitteṣv ātmani vā bhidā
11.2.52.3,sarva-bhūta-samaḥ śāntaḥ
11.2.52.4,sa vai bhāgavatottamaḥ
11.2.53.1,tri-bhuvana-vibhava-hetave ’py akuṇṭha-
11.2.53.2,smṛtir ajitātma-surādibhir vimṛgyāt
11.2.53.3,na calati bhagavat-padāravindāl
11.2.53.4,lava-nimiṣārdham api yaḥ sa vaiṣṇavāgryaḥ
11.2.54.1,bhagavata uru-vikramāṅghri-śākhā-
11.2.54.2,nakha-maṇi-candrikayā nirasta-tāpe
11.2.54.3,hṛdi katham upasīdatāṁ punaḥ sa
11.2.54.4,prabhavati candra ivodite ’rka-tāpaḥ
11.2.55.1,visṛjati hṛdayaṁ na yasya sākṣād
11.2.55.2,dharir avaśābhihito ’py aghaugha-nāśaḥ
11.2.55.3,praṇaya-rasanayā dhṛtāṅghri-padmaḥ
11.2.55.4,sa bhavati bhāgavata-pradhāna uktaḥ
11.3.1.1,śrī-rājovāca
11.3.2.1,nānutṛpye juṣan yuṣmad-
11.3.2.2,vaco hari-kathāmṛtam
11.3.2.3,saṁsāra-tāpa-nistapto
11.3.2.4,martyas tat-tāpa-bheṣajam
11.3.3.1,śrī-antarīkṣa uvāca
11.3.4.1,evaṁ sṛṣṭāni bhūtāni
11.3.4.2,praviṣṭaḥ pañca-dhātubhiḥ
11.3.4.3,ekadhā daśadhātmānaṁ
11.3.4.4,vibhajan juṣate guṇān
11.3.5.1,guṇair guṇān sa bhuñjāna
11.3.5.2,ātma-pradyotitaiḥ prabhuḥ
11.3.5.3,manyamāna idaṁ sṛṣṭam
11.3.5.4,ātmānam iha sajjate
11.3.6.1,karmāṇi karmabhiḥ kurvan
11.3.6.2,sa-nimittāni deha-bhṛt
11.3.6.3,tat tat karma-phalaṁ gṛhṇan
11.3.6.4,bhramatīha sukhetaram
11.3.7.1,itthaṁ karma-gatīr gacchan
11.3.7.2,bahv-abhadra-vahāḥ pumān
11.3.7.3,ābhūta-samplavāt sarga-
11.3.7.4,pralayāv aśnute ’vaśaḥ
11.3.8.1,dhātūpaplava āsanne
11.3.8.2,vyaktaṁ dravya-guṇātmakam
11.3.8.3,anādi-nidhanaḥ kālo
11.3.8.4,hy avyaktāyāpakarṣati
11.3.9.1,śata-varṣā hy anāvṛṣṭir
11.3.9.2,bhaviṣyaty ulbaṇā bhuvi
11.3.9.3,tat-kālopacitoṣṇārko
11.3.9.4,lokāṁs trīn pratapiṣyati
11.3.10.1,pātāla-talam ārabhya
11.3.10.2,saṅkarṣaṇa-mukhānalaḥ
11.3.10.3,dahann ūrdhva-śikho viṣvag
11.3.10.4,vardhate vāyuneritaḥ
11.3.11.1,saṁvartako megha-gaṇo
11.3.11.2,varṣati sma śataṁ samāḥ
11.3.11.3,dhārābhir hasti-hastābhir
11.3.11.4,līyate salile virāṭ
11.3.12.1,tato virājam utsṛjya
11.3.12.2,vairājaḥ puruṣo nṛpa
11.3.12.3,avyaktaṁ viśate sūkṣmaṁ
11.3.12.4,nirindhana ivānalaḥ
11.3.13.1,vāyunā hṛta-gandhā bhūḥ
11.3.13.2,salilatvāya kalpate
11.3.13.3,salilaṁ tad-dhṛta-rasaṁ
11.3.13.4,jyotiṣṭvāyopakalpate
11.3.14.1,hṛta-rūpaṁ tu tamasā
11.3.14.2,vāyau jyotiḥ pralīyate
11.3.14.3,hṛta-sparśo ’vakāśena
11.3.14.4,vāyur nabhasi līyate
11.3.14.5,kālātmanā hṛta-guṇaṁ
11.3.14.6,nabha ātmani līyate
11.3.15.1,indriyāṇi mano buddhiḥ
11.3.15.2,saha vaikārikair nṛpa
11.3.15.3,praviśanti hy ahaṅkāraṁ
11.3.15.4,sva-guṇair aham ātmani
11.3.16.1,eṣā māyā bhagavataḥ
11.3.16.2,sarga-sthity-anta-kāriṇī
11.3.16.3,tri-varṇā varṇitāsmābhiḥ
11.3.16.4,kiṁ bhūyaḥ śrotum icchasi
11.3.17.1,śrī-rājovāca
11.3.18.1,śrī-prabuddha uvāca
11.3.19.1,nityārtidena vittena
11.3.19.2,durlabhenātma-mṛtyunā
11.3.19.3,gṛhāpatyāpta-paśubhiḥ
11.3.19.4,kā prītiḥ sādhitaiś calaiḥ
11.3.20.1,evaṁ lokaṁ paraṁ vidyān
11.3.20.2,naśvaraṁ karma-nirmitam
11.3.20.3,sa-tulyātiśaya-dhvaṁsaṁ
11.3.20.4,yathā maṇḍala-vartinām
11.3.21.1,tasmād guruṁ prapadyeta
11.3.21.2,jijñāsuḥ śreya uttamam
11.3.21.3,śābde pare ca niṣṇātaṁ
11.3.21.4,brahmaṇy upaśamāśrayam
11.3.22.1,tatra bhāgavatān dharmān
11.3.22.2,śikṣed gurv-ātma-daivataḥ
11.3.22.3,amāyayānuvṛttyā yais
11.3.22.4,tuṣyed ātmātma-do hariḥ
11.3.23.1,sarvato manaso ’saṅgam
11.3.23.2,ādau saṅgaṁ ca sādhuṣu
11.3.23.3,dayāṁ maitrīṁ praśrayaṁ ca
11.3.23.4,bhūteṣv addhā yathocitam
11.3.24.1,śaucaṁ tapas titikṣāṁ ca
11.3.24.2,maunaṁ svādhyāyam ārjavam
11.3.24.3,brahmacaryam ahiṁsāṁ ca
11.3.24.4,samatvaṁ dvandva-saṁjñayoḥ
11.3.25.1,sarvatrātmeśvarānvīkṣāṁ
11.3.25.2,kaivalyam aniketatām
11.3.25.3,vivikta-cīra-vasanaṁ
11.3.25.4,santoṣaṁ yena kenacit
11.3.26.1,śraddhāṁ bhāgavate śāstre
11.3.26.2,’nindām anyatra cāpi hi
11.3.26.3,mano-vāk-karma-daṇḍaṁ ca
11.3.26.4,satyaṁ śama-damāv api
11.3.27-28.1,śravaṇaṁ kīrtanaṁ dhyānaṁ
11.3.27-28.2,harer adbhuta-karmaṇaḥ
11.3.27-28.3,janma-karma-guṇānāṁ ca
11.3.27-28.4,tad-arthe ’khila-ceṣṭitam
11.3.29.1,evaṁ kṛṣṇātma-nātheṣu
11.3.29.2,manuṣyeṣu ca sauhṛdam
11.3.29.3,paricaryāṁ cobhayatra
11.3.29.4,mahatsu nṛṣu sādhuṣu
11.3.30.1,parasparānukathanaṁ
11.3.30.2,pāvanaṁ bhagavad-yaśaḥ
11.3.30.3,mitho ratir mithas tuṣṭir
11.3.30.4,nivṛttir mitha ātmanaḥ
11.3.31.1,smarantaḥ smārayantaś ca
11.3.31.2,mitho ’ghaugha-haraṁ harim
11.3.31.3,bhaktyā sañjātayā bhaktyā
11.3.31.4,bibhraty utpulakāṁ tanum
11.3.32.1,kvacid rudanty acyuta-cintayā kvacid
11.3.32.2,dhasanti nandanti vadanty alaukikāḥ
11.3.32.3,nṛtyanti gāyanty anuśīlayanty ajaṁ
11.3.32.4,bhavanti tūṣṇīṁ param etya nirvṛtāḥ
11.3.33.1,iti bhāgavatān dharmān
11.3.33.2,śikṣan bhaktyā tad-utthayā
11.3.33.3,nārāyaṇa-paro māyām
11.3.33.4,añjas tarati dustarām
11.3.34.1,śrī-rājovāca
11.3.35.1,śrī-pippalāyana uvāca
11.3.36.1,naitan mano viśati vāg uta cakṣur ātmā
11.3.36.2,prāṇendriyāṇi ca yathānalam arciṣaḥ svāḥ
11.3.36.3,śabdo ’pi bodhaka-niṣedhatayātma-mūlam
11.3.36.4,arthoktam āha yad-ṛte na niṣedha-siddhiḥ
11.3.37.1,sattvaṁ rajas tama iti tri-vṛd ekam ādau
11.3.37.2,sūtraṁ mahān aham iti pravadanti jīvam
11.3.37.3,jñāna-kriyārtha-phala-rūpatayoru-śakti
11.3.37.4,brahmaiva bhāti sad asac ca tayoḥ paraṁ yat
11.3.38.1,nātmā jajāna na mariṣyati naidhate ’sau
11.3.38.2,na kṣīyate savana-vid vyabhicāriṇāṁ hi
11.3.38.3,sarvatra śaśvad anapāyy upalabdhi-mātraṁ
11.3.38.4,prāṇo yathendriya-balena vikalpitaṁ sat
11.3.39.1,aṇḍeṣu peśiṣu taruṣv aviniściteṣu
11.3.39.2,prāṇo hi jīvam upadhāvati tatra tatra
11.3.39.3,sanne yad indriya-gaṇe ’hami ca prasupte
11.3.39.4,kūṭa-stha āśayam ṛte tad-anusmṛtir naḥ
11.3.40.1,yarhy abja-nābha-caraṇaiṣaṇayoru-bhaktyā
11.3.40.2,ceto-malāni vidhamed guṇa-karma-jāni
11.3.40.3,tasmin viśuddha upalabhyata ātma-tattvaṁ
11.3.40.4,śākṣād yathāmala-dṛśoḥ savitṛ-prakāśaḥ
11.3.41.1,śrī-rājovāca
11.3.42.1,evaṁ praśnam ṛṣīn pūrvam
11.3.42.2,apṛcchaṁ pitur antike
11.3.42.3,nābruvan brahmaṇaḥ putrās
11.3.42.4,tatra kāraṇam ucyatām
11.3.43.1,śrī-āvirhotra uvāca
11.3.44.1,parokṣa-vādo vedo ’yaṁ
11.3.44.2,bālānām anuśāsanam
11.3.44.3,karma-mokṣāya karmāṇi
11.3.44.4,vidhatte hy agadaṁ yathā
11.3.45.1,nācared yas tu vedoktaṁ
11.3.45.2,svayam ajño ’jitendriyaḥ
11.3.45.3,vikarmaṇā hy adharmeṇa
11.3.45.4,mṛtyor mṛtyum upaiti saḥ
11.3.46.1,vedoktam eva kurvāṇo
11.3.46.2,niḥsaṅgo ’rpitam īśvare
11.3.46.3,naiṣkarmyaṁ labhate siddhiṁ
11.3.46.4,rocanārthā phala-śrutiḥ
11.3.47.1,ya āśu hṛdaya-granthiṁ
11.3.47.2,nirjihīrṣuḥ parātmanaḥ
11.3.47.3,vidhinopacared devaṁ
11.3.47.4,tantroktena ca keśavam
11.3.48.1,labdhvānugraha ācāryāt
11.3.48.2,tena sandarśitāgamaḥ
11.3.48.3,mahā-puruṣam abhyarcen
11.3.48.4,mūrtyābhimatayātmanaḥ
11.3.49.1,śuciḥ sammukham āsīnaḥ
11.3.49.2,prāṇa-saṁyamanādibhiḥ
11.3.49.3,piṇḍaṁ viśodhya sannyāsa-
11.3.49.4,kṛta-rakṣo ’rcayed dharim
11.3.50-51.1,arcādau hṛdaye cāpi
11.3.50-51.2,yathā-labdhopacārakaiḥ
11.3.50-51.3,dravya-kṣity-ātma-liṅgāni
11.3.50-51.4,niṣpādya prokṣya cāsanam
11.3.52-53.1,sāṅgopāṅgāṁ sa-pārṣadāṁ
11.3.52-53.2,tāṁ tāṁ mūrtiṁ sva-mantrataḥ
11.3.52-53.3,pādyārghyācamanīyādyaiḥ
11.3.52-53.4,snāna-vāso-vibhūṣaṇaiḥ
11.3.54.1,ātmānam tan-mayam dhyāyan
11.3.54.2,mūrtiṁ sampūjayed dhareḥ
11.3.54.3,śeṣām ādhāya śirasā
11.3.54.4,sva-dhāmny udvāsya sat-kṛtam
11.3.55.1,evam agny-arka-toyādāv
11.3.55.2,atithau hṛdaye ca yaḥ
11.3.55.3,yajatīśvaram ātmānam
11.3.55.4,acirān mucyate hi saḥ
11.4.1.1,śrī-rājovāca
11.4.2.1,śrī-drumila uvāca
11.4.3.1,bhūtair yadā pañcabhir ātma-sṛṣṭaiḥ
11.4.3.2,puraṁ virājaṁ viracayya tasmin
11.4.3.3,svāṁśena viṣṭaḥ puruṣābhidhānam
11.4.3.4,avāpa nārāyaṇa ādi-devaḥ
11.4.4.1,yat-kāya eṣa bhuvana-traya-sanniveśo
11.4.4.2,yasyendriyais tanu-bhṛtām ubhayendriyāṇi
11.4.4.3,jñānaṁ svataḥ śvasanato balam oja īhā
11.4.4.4,sattvādibhiḥ sthiti-layodbhava ādi-kartā
11.4.5.1,ādāv abhūc chata-dhṛtī rajasāsya sarge
11.4.5.2,viṣṇuḥ sthitau kratu-patir dvija-dharma-setuḥ
11.4.5.3,rudro ’pyayāya tamasā puruṣaḥ sa ādya
11.4.5.4,ity udbhava-sthiti-layāḥ satataṁ prajāsu
11.4.6.1,dharmasya dakṣa-duhitary ajaniṣṭa mūrtyāṁ
11.4.6.2,nārāyaṇo nara ṛṣi-pravaraḥ praśāntaḥ
11.4.6.3,naiṣkarmya-lakṣaṇam uvāca cacāra karma
11.4.6.4,yo ’dyāpi cāsta ṛṣi-varya-niṣevitāṅghriḥ
11.4.7.1,indro viśaṅkya mama dhāma jighṛkṣatīti
11.4.7.2,kāmaṁ nyayuṅkta sa-gaṇaṁ sa badary-upākhyam
11.4.7.3,gatvāpsaro-gaṇa-vasanta-sumanda-vātaiḥ
11.4.7.4,strī-prekṣaṇeṣubhir avidhyad atan-mahi-jñaḥ
11.4.8.1,vijñāya śakra-kṛtam akramam ādi-devaḥ
11.4.8.2,prāha prahasya gata-vismaya ejamānān
11.4.8.3,mā bhair vibho madana māruta deva-vadhvo
11.4.8.4,gṛhṇīta no balim aśūnyam imaṁ kurudhvam
11.4.9.1,itthaṁ bruvaty abhaya-de nara-deva devāḥ
11.4.9.2,sa-vrīḍa-namra-śirasaḥ sa-ghṛṇaṁ tam ūcuḥ
11.4.9.3,naitad vibho tvayi pare ’vikṛte vicitraṁ
11.4.9.4,svārāma-dhīra-nikarānata-pāda-padme
11.4.10.1,tvāṁ sevatāṁ sura-kṛtā bahavo ’ntarāyāḥ
11.4.10.2,svauko vilaṅghya paramaṁ vrajatāṁ padaṁ te
11.4.10.3,nānyasya barhiṣi balīn dadataḥ sva-bhāgān
11.4.10.4,dhatte padaṁ tvam avitā yadi vighna-mūrdhni
11.4.11.1,kṣut-tṛṭ-tri-kāla-guṇa-māruta-jaihva-śaiṣṇān
11.4.11.2,asmān apāra-jaladhīn atitīrya kecit
11.4.11.3,krodhasya yānti viphalasya vaśaṁ pade gor
11.4.11.4,majjanti duścara-tapaś ca vṛthotsṛjanti
11.4.12.1,iti pragṛṇatāṁ teṣāṁ
11.4.12.2,striyo ’ty-adbhuta-darśanāḥ
11.4.12.3,darśayām āsa śuśrūṣāṁ
11.4.12.4,sv-arcitāḥ kurvatīr vibhuḥ
11.4.13.1,te devānucarā dṛṣṭvā
11.4.13.2,striyaḥ śrīr iva rūpiṇīḥ
11.4.13.3,gandhena mumuhus tāsāṁ
11.4.13.4,rūpaudārya-hata-śriyaḥ
11.4.14.1,tān āha deva-deveśaḥ
11.4.14.2,praṇatān prahasann iva
11.4.14.3,āsām ekatamāṁ vṛṅdhvaṁ
11.4.14.4,sa-varṇāṁ svarga-bhūṣaṇām
11.4.15.1,om ity ādeśam ādāya
11.4.15.2,natvā taṁ sura-vandinaḥ
11.4.15.3,urvaśīm apsaraḥ-śreṣṭhāṁ
11.4.15.4,puraskṛtya divaṁ yayuḥ
11.4.16.1,indrāyānamya sadasi
11.4.16.2,śṛṇvatāṁ tri-divaukasām
11.4.16.3,ūcur nārāyaṇa-balaṁ
11.4.16.4,śakras tatrāsa vismitaḥ
11.4.17.1,haṁsa-svarūpy avadad acyuta ātma-yogaṁ
11.4.17.2,dattaḥ kumāra ṛṣabho bhagavān pitā naḥ
11.4.17.3,viṣṇuḥ śivāya jagatāṁ kalayāvatīrṇas
11.4.17.4,tenāhṛtā madhu-bhidā śrutayo hayāsye
11.4.18.1,gupto ’pyaye manur ilauṣadhayaś ca mātsye
11.4.18.2,krauḍe hato diti-ja uddharatāmbhasaḥ kṣmām
11.4.18.3,kaurme dhṛto ’drir amṛtonmathane sva-pṛṣṭhe
11.4.18.4,grāhāt prapannam ibha-rājam amuñcad ārtam
11.4.19.1,saṁstunvato nipatitān śramaṇān ṛṣīṁś ca
11.4.19.2,śakraṁ ca vṛtra-vadhatas tamasi praviṣṭam
11.4.19.3,deva-striyo ’sura-gṛhe pihitā anāthā
11.4.19.4,jaghne ’surendram abhayāya satāṁ nṛsiṁhe
11.4.20.1,devāsure yudhi ca daitya-patīn surārthe
11.4.20.2,hatvāntareṣu bhuvanāny adadhāt kalābhiḥ
11.4.20.3,bhūtvātha vāmana imām aharad baleḥ kṣmāṁ
11.4.20.4,yācñā-cchalena samadād aditeḥ sutebhyaḥ
11.4.21.1,niḥkṣatriyām akṛta gāṁ ca triḥ-sapta-kṛtvo
11.4.21.2,rāmas tu haihaya-kulāpyaya-bhārgavāgniḥ
11.4.21.3,so ’bdhiṁ babandha daśa-vaktram ahan sa-laṅkaṁ
11.4.21.4,sītā-patir jayati loka-mala-ghna-kīṛtiḥ
11.4.22.1,bhūmer bharāvataraṇāya yaduṣv ajanmā
11.4.22.2,jātaḥ kariṣyati surair api duṣkarāṇi
11.4.22.3,vādair vimohayati yajña-kṛto ’tad-arhān
11.4.22.4,śūdrān kalau kṣiti-bhujo nyahaniṣyad ante
11.4.23.1,evaṁ-vidhāni janmāni
11.4.23.2,karmāṇi ca jagat-pateḥ
11.4.23.3,bhūrīṇi bhūri-yaśaso
11.4.23.4,varṇitāni mahā-bhuja
11.5.1.1,śrī-rājovāca
11.5.2.1,śrī-camasa uvāca
11.5.3.1,ya eṣāṁ puruṣaṁ sākṣād
11.5.3.2,ātma-prabhavam īśvaram
11.5.3.3,na bhajanty avajānanti
11.5.3.4,sthānād bhraṣṭāḥ patanty adhaḥ
11.5.4.1,dūre hari-kathāḥ kecid
11.5.4.2,dūre cācyuta-kīrtanāḥ
11.5.4.3,striyaḥ śūdrādayaś caiva
11.5.4.4,te ’nukampyā bhavādṛśām
11.5.5.1,vipro rājanya-vaiśyau vā
11.5.5.2,hareḥ prāptāḥ padāntikam
11.5.5.3,śrautena janmanāthāpi
11.5.5.4,muhyanty āmnāya-vādinaḥ
11.5.6.1,karmaṇy akovidāḥ stabdhā
11.5.6.2,mūrkhāḥ paṇḍita-māninaḥ
11.5.6.3,vadanti cāṭukān mūḍhā
11.5.6.4,yayā mādhvyā girotsukāḥ
11.5.7.1,rajasā ghora-saṅkalpāḥ
11.5.7.2,kāmukā ahi-manyavaḥ
11.5.7.3,dāmbhikā māninaḥ pāpā
11.5.7.4,vihasanty acyuta-priyān
11.5.8.1,vadanti te ’nyonyam upāsita-striyo
11.5.8.2,gṛheṣu maithunya-pareṣu cāśiṣaḥ
11.5.8.3,yajanty asṛṣṭānna-vidhāna-dakṣiṇaṁ
11.5.8.4,vṛttyai paraṁ ghnanti paśūn atad-vidaḥ
11.5.9.1,śriyā vibhūtyābhijanena vidyayā
11.5.9.2,tyāgena rūpeṇa balena karmaṇā
11.5.9.3,jāta-smayenāndha-dhiyaḥ saheśvarān
11.5.9.4,sato ’vamanyanti hari-priyān khalāḥ
11.5.10.1,sarveṣu śaśvat tanu-bhṛtsv avasthitaṁ
11.5.10.2,yathā kham ātmānam abhīṣṭam īśvaram
11.5.10.3,vedopagītaṁ ca na śṛṇvate ’budhā
11.5.10.4,mano-rathānāṁ pravadanti vārtayā
11.5.11.1,loke vyavāyāmiṣa-madya-sevā
11.5.11.2,nityā hi jantor na hi tatra codanā
11.5.11.3,vyavasthitis teṣu vivāha-yajña
11.5.11.4,surā-grahair āsu nivṛttir iṣṭā
11.5.12.1,dhanaṁ ca dharmaika-phalaṁ yato vai
11.5.12.2,jñānaṁ sa-vijñānam anupraśānti
11.5.12.3,gṛheṣu yuñjanti kalevarasya
11.5.12.4,mṛtyuṁ na paśyanti duranta-vīryam
11.5.13.1,yad ghrāṇa-bhakṣo vihitaḥ surāyās
11.5.13.2,tathā paśor ālabhanaṁ na hiṁsā
11.5.13.3,evaṁ vyavāyaḥ prajayā na ratyā
11.5.13.4,imaṁ viśuddhaṁ na viduḥ sva-dharmam
11.5.14.1,ye tv anevaṁ-vido ’santaḥ
11.5.14.2,stabdhāḥ sad-abhimāninaḥ
11.5.14.3,paśūn druhyanti viśrabdhāḥ
11.5.14.4,pretya khādanti te ca tān
11.5.15.1,dviṣantaḥ para-kāyeṣu
11.5.15.2,svātmānaṁ harim īśvaram
11.5.15.3,mṛtake sānubandhe ’smin
11.5.15.4,baddha-snehāḥ patanty adhaḥ
11.5.16.1,ye kaivalyam asamprāptā
11.5.16.2,ye cātītāś ca mūḍhatām
11.5.16.3,trai-vargikā hy akṣaṇikā
11.5.16.4,ātmānaṁ ghātayanti te
11.5.17.1,eta ātma-hano ’śāntā
11.5.17.2,ajñāne jñāna-māninaḥ
11.5.17.3,sīdanty akṛta-kṛtyā vai
11.5.17.4,kāla-dhvasta-manorathāḥ
11.5.18.1,hitvātma-māyā-racitā
11.5.18.2,gṛhāpatya-suhṛt-striyaḥ
11.5.18.3,tamo viśanty anicchanto
11.5.18.4,vāsudeva-parāṅ-mukhāḥ
11.5.19.1,śrī-rājovāca
11.5.20.1,śrī-karabhājana uvāca
11.5.21.1,kṛte śuklaś catur-bāhur
11.5.21.2,jaṭilo valkalāmbaraḥ
11.5.21.3,kṛṣṇājinopavītākṣān
11.5.21.4,bibhrad daṇḍa-kamaṇḍalū
11.5.22.1,manuṣyās tu tadā śāntā
11.5.22.2,nirvairāḥ suhṛdaḥ samāḥ
11.5.22.3,yajanti tapasā devaṁ
11.5.22.4,śamena ca damena ca
11.5.23.1,haṁsaḥ suparṇo vaikuṇṭho
11.5.23.2,dharmo yogeśvaro ’malaḥ
11.5.23.3,īśvaraḥ puruṣo ’vyaktaḥ
11.5.23.4,paramātmeti gīyate
11.5.24.1,tretāyāṁ rakta-varṇo ’sau
11.5.24.2,catur-bāhus tri-mekhalaḥ
11.5.24.3,hiraṇya-keśas trayy-ātmā
11.5.24.4,sruk-sruvādy-upalakṣaṇaḥ
11.5.25.1,taṁ tadā manujā devaṁ
11.5.25.2,sarva-deva-mayaṁ harim
11.5.25.3,yajanti vidyayā trayyā
11.5.25.4,dharmiṣṭhā brahma-vādinaḥ
11.5.26.1,viṣṇur yajñaḥ pṛśnigarbhaḥ
11.5.26.2,sarvadeva urukramaḥ
11.5.26.3,vṛṣākapir jayantaś ca
11.5.26.4,urugāya itīryate
11.5.27.1,dvāpare bhagavāñ śyāmaḥ
11.5.27.2,pīta-vāsā nijāyudhaḥ
11.5.27.3,śrīvatsādibhir aṅkaiś ca
11.5.27.4,lakṣaṇair upalakṣitaḥ
11.5.28.1,taṁ tadā puruṣaṁ martyā
11.5.28.2,mahā-rājopalakṣaṇam
11.5.28.3,yajanti veda-tantrābhyāṁ
11.5.28.4,paraṁ jijñāsavo nṛpa
11.5.29-30.1,namas te vāsudevāya
11.5.29-30.2,namaḥ saṅkarṣaṇāya ca
11.5.29-30.3,pradyumnāyāniruddhāya
11.5.29-30.4,tubhyaṁ bhagavate namaḥ
11.5.31.1,iti dvāpara urv-īśa
11.5.31.2,stuvanti jagad-īśvaram
11.5.31.3,nānā-tantra-vidhānena
11.5.31.4,kalāv api tathā śṛṇu
11.5.32.1,kṛṣṇa-varṇaṁ tviṣākṛṣṇaṁ
11.5.32.2,sāṅgopāṅgāstra-pārṣadam
11.5.32.3,yajñaiḥ saṅkīrtana-prāyair
11.5.32.4,yajanti hi su-medhasaḥ
11.5.33.1,dhyeyaṁ sadā paribhava-ghnam abhīṣṭa-dohaṁ
11.5.33.2,tīrthāspadaṁ śiva-viriñci-nutaṁ śaraṇyam
11.5.33.3,bhṛtyārti-haṁ praṇata-pāla bhavābdhi-potaṁ
11.5.33.4,vande mahā-puruṣa te caraṇāravindam
11.5.34.1,tyaktvā su-dustyaja-surepsita-rājya-lakṣmīṁ
11.5.34.2,dharmiṣṭha ārya-vacasā yad agād araṇyam
11.5.34.3,māyā-mṛgaṁ dayitayepsitam anvadhāvad
11.5.34.4,vande mahā-puruṣa te caraṇāravindam
11.5.35.1,evaṁ yugānurūpābhyāṁ
11.5.35.2,bhagavān yuga-vartibhiḥ
11.5.35.3,manujair ijyate rājan
11.5.35.4,śreyasām īśvaro hariḥ
11.5.36.1,kaliṁ sabhājayanty āryā
11.5.36.2,guṇa jñāḥ sāra-bhāginaḥ
11.5.36.3,yatra saṅkīrtanenaiva
11.5.36.4,sarva-svārtho ’bhilabhyate
11.5.37.1,na hy ataḥ paramo lābho
11.5.37.2,dehināṁ bhrāmyatām iha
11.5.37.3,yato vindeta paramāṁ
11.5.37.4,śāntiṁ naśyati saṁsṛtiḥ
11.5.38-40.1,kṛtādiṣu prajā rājan
11.5.38-40.2,kalāv icchanti sambhavam
11.5.38-40.3,kalau khalu bhaviṣyanti
11.5.38-40.4,nārāyaṇa-parāyaṇāḥ
11.5.38-40.5,kvacit kvacin mahā-rāja
11.5.38-40.6,draviḍeṣu ca bhūriśaḥ
11.5.41.1,devarṣi-bhūtāpta-nṛṇāṁ pitṝṇāṁ
11.5.41.2,na kiṅkaro nāyam ṛṇī ca rājan
11.5.41.3,sarvātmanā yaḥ śaraṇaṁ śaraṇyaṁ
11.5.41.4,gato mukundaṁ parihṛtya kartam
11.5.42.1,sva-pāda-mūlam bhajataḥ priyasya
11.5.42.2,tyaktānya-bhāvasya hariḥ pareśaḥ
11.5.42.3,vikarma yac cotpatitaṁ kathañcid
11.5.42.4,dhunoti sarvaṁ hṛdi sanniviṣṭaḥ
11.5.43.1,śrī-nārada uvāca
11.5.44.1,tato ’ntardadhire siddhāḥ
11.5.44.2,sarva-lokasya paśyataḥ
11.5.44.3,rājā dharmān upātiṣṭhann
11.5.44.4,avāpa paramāṁ gatim
11.5.45.1,tvam apy etān mahā-bhāga
11.5.45.2,dharmān bhāgavatān śrutān
11.5.45.3,āsthitaḥ śraddhayā yukto
11.5.45.4,niḥsaṅgo yāsyase param
11.5.46.1,yuvayoḥ khalu dampatyor
11.5.46.2,yaśasā pūritaṁ jagat
11.5.46.3,putratām agamad yad vāṁ
11.5.46.4,bhagavān īśvaro hariḥ
11.5.47.1,darśanāliṅganālāpaiḥ
11.5.47.2,śayanāsana-bhojanaiḥ
11.5.47.3,ātmā vāṁ pāvitaḥ kṛṣṇe
11.5.47.4,putra-snehaṁ prakurvatoḥ
11.5.48.1,vaireṇa yaṁ nṛpatayaḥ śiśupāla-pauṇḍra-
11.5.48.2,śālvādayo gati-vilāsa-vilokanādyaiḥ
11.5.48.3,dhyāyanta ākṛta-dhiyaḥ śayanāsanādau
11.5.48.4,tat-sāmyam āpur anurakta-dhiyāṁ punaḥ kim
11.5.49.1,māpatya-buddhim akṛthāḥ
11.5.49.2,kṛṣṇe sarvātmanīśvare
11.5.49.3,māyā-manuṣya-bhāvena
11.5.49.4,gūḍhaiśvarye pare ’vyaye
11.5.50.1,bhū-bhārāsura-rājanya-
11.5.50.2,hantave guptaye satām
11.5.50.3,avatīrṇasya nirvṛtyai
11.5.50.4,yaśo loke vitanyate
11.5.51.1,śrī-śuka uvāca
11.5.52.1,itihāsam imaṁ puṇyaṁ
11.5.52.2,dhārayed yaḥ samāhitaḥ
11.5.52.3,sa vidhūyeha śamalaṁ
11.5.52.4,brahma-bhūyāya kalpate
11.6.1.1,śrī-śuka uvāca
11.6.2-4.1,indro marudbhir bhagavān
11.6.2-4.2,ādityā vasavo ’śvinau
11.6.2-4.3,ṛbhavo ’ṅgiraso rudrā
11.6.2-4.4,viśve sādhyāś ca devatāḥ
11.6.5.1,tasyāṁ vibhrājamānāyāṁ
11.6.5.2,samṛddhāyāṁ maharddhibhiḥ
11.6.5.3,vyacakṣatāvitṛptākṣāḥ
11.6.5.4,kṛṣṇam adbhuta-darśanam
11.6.6.1,svargodyānopagair mālyaiś
11.6.6.2,chādayanto yudūttamam
11.6.6.3,gīrbhiś citra-padārthābhis
11.6.6.4,tuṣṭuvur jagad-īśvaram
11.6.7.1,śrī-devā ūcuḥ
11.6.8.1,tvaṁ māyayā tri-guṇayātmani durvibhāvyaṁ
11.6.8.2,vyaktaṁ sṛjasy avasi lumpasi tad-guṇa-sthaḥ
11.6.8.3,naitair bhavān ajita karmabhir ajyate vai
11.6.8.4,yat sve sukhe ’vyavahite ’bhirato ’navadyaḥ
11.6.9.1,śuddhir nṛṇāṁ na tu tatheḍya durāśayānāṁ
11.6.9.2,vidyā-śrutādhyayana-dāna-tapaḥ-kriyābhiḥ
11.6.9.3,sattvātmanām ṛṣabha te yaśasi pravṛddha-
11.6.9.4,sac-chraddhayā śravaṇa-sambhṛtayā yathā syāt
11.6.10.1,syān nas tavāṅghrir aśubhāśaya-dhūmaketuḥ
11.6.10.2,kṣemāya yo munibhir ārdra-hṛdohyamānaḥ
11.6.10.3,yaḥ sātvataiḥ sama-vibhūtaya ātmavadbhir
11.6.10.4,vyūhe ’rcitaḥ savanaśaḥ svar-atikramāya
11.6.11.1,yaś cintyate prayata-pāṇibhir adhvarāgnau
11.6.11.2,trayyā nirukta-vidhineśa havir gṛhītvā
11.6.11.3,adhyātma-yoga uta yogibhir ātma-māyāṁ
11.6.11.4,jijñāsubhiḥ parama-bhāgavataiḥ parīṣṭaḥ
11.6.12.1,paryuṣṭayā tava vibho vana-mālayeyaṁ
11.6.12.2,saṁspārdhinī bhagavatī pratipatnī-vac chrīḥ
11.6.12.3,yaḥ su-praṇītam amuyārhaṇam ādadan no
11.6.12.4,bhūyāt sadāṅghrir aśubhāśaya-dhūmaketuḥ
11.6.13.1,ketus tri-vikrama-yutas tri-patat-patāko
11.6.13.2,yas te bhayābhaya-karo ’sura-deva-camvoḥ
11.6.13.3,svargāya sādhuṣu khaleṣv itarāya bhūman
11.6.13.4,padaḥ punātu bhagavan bhajatām aghaṁ naḥ
11.6.14.1,nasy ota-gāva iva yasya vaśe bhavanti
11.6.14.2,brahmādayas tanu-bhṛto mithur ardyamānāḥ
11.6.14.3,kālasya te prakṛti-pūruṣayoḥ parasya
11.6.14.4,śaṁ nas tanotu caraṇaḥ puruṣottamasya
11.6.15.1,asyāsi hetur udaya-sthiti-saṁyamānām
11.6.15.2,avyakta-jīva-mahatām api kālam āhuḥ
11.6.15.3,so ’yaṁ tri-ṇābhir akhilāpacaye pravṛttaḥ
11.6.15.4,kālo gabhīra-raya uttama-pūruṣas tvam
11.6.16.1,tvattaḥ pumān samadhigamya yayāsya vīryaṁ
11.6.16.2,dhatte mahāntam iva garbham amogha-vīryaḥ
11.6.16.3,so ’yaṁ tayānugata ātmana āṇḍa-kośaṁ
11.6.16.4,haimaṁ sasarja bahir āvaraṇair upetam
11.6.17.1,tat tasthūṣaś ca jagataś ca bhavān adhīśo
11.6.17.2,yan māyayottha-guṇa-vikriyayopanītān
11.6.17.3,arthāñ juṣann api hṛṣīka-pate na lipto
11.6.17.4,ye ’nye svataḥ parihṛtād api bibhyati sma
11.6.18.1,smāyāvaloka-lava-darśita-bhāva-hāri-
11.6.18.2,bhrū-maṇḍala-prahita-saurata-mantra-śauṇḍaiḥ
11.6.18.3,patnyas tu ṣoḍaśa-sahasram anaṅga-bāṇair
11.6.18.4,yasyendriyaṁ vimathituṁ karaṇair na vibhvyaḥ
11.6.19.1,vibhvyas tavāmṛta-kathoda-vahās tri-lokyāḥ
11.6.19.2,pādāvane-ja-saritaḥ śamalāni hantum
11.6.19.3,ānuśravaṁ śrutibhir aṅghri-jam aṅga-saṅgais
11.6.19.4,tīrtha-dvayaṁ śuci-ṣadas ta upaspṛśanti
11.6.20.1,śrī-bādarāyaṇir uvāca
11.6.21.1,śrī-brahmovāca
11.6.22.1,dharmaś ca sthāpitaḥ satsu
11.6.22.2,satya-sandheṣu vai tvayā
11.6.22.3,kīrtiś ca dikṣu vikṣiptā
11.6.22.4,sarva-loka-malāpahā
11.6.23.1,avatīrya yador vaṁśe
11.6.23.2,bibhrad rūpam anuttamam
11.6.23.3,karmāṇy uddāma-vṛttāni
11.6.23.4,hitāya jagato ’kṛthāḥ
11.6.24.1,yāni te caritānīśa
11.6.24.2,manuṣyāḥ sādhavaḥ kalau
11.6.24.3,śṛṇvantaḥ kīrtayantaś ca
11.6.24.4,tariṣyanty añjasā tamaḥ
11.6.25.1,yadu-vaṁśe ’vatīrṇasya
11.6.25.2,bhavataḥ puruṣottama
11.6.25.3,śarac-chataṁ vyatīyāya
11.6.25.4,pañca-viṁśādhikaṁ prabho
11.6.26-27.1,nādhunā te ’khilādhāra
11.6.26-27.2,deva-kāryāvaśeṣitam
11.6.26-27.3,kulaṁ ca vipra-śāpena
11.6.26-27.4,naṣṭa-prāyam abhūd idam
11.6.28.1,śrī-bhagavān uvāca
11.6.29.1,tad idaṁ yādava-kulaṁ
11.6.29.2,vīrya-śaurya-śriyoddhatam
11.6.29.3,lokaṁ jighṛkṣad ruddhaṁ me
11.6.29.4,velayeva mahārṇavaḥ
11.6.30.1,yady asaṁhṛtya dṛptānāṁ
11.6.30.2,yadūnāṁ vipulaṁ kulam
11.6.30.3,gantāsmy anena loko ’yam
11.6.30.4,udvelena vinaṅkṣyati
11.6.31.1,idānīṁ nāśa ārabdhaḥ
11.6.31.2,kulasya dvija-śāpa-jaḥ
11.6.31.3,yāsyāmi bhavanaṁ brahmann
11.6.31.4,etad-ante tavānagha
11.6.32.1,śrī-śuka uvāca
11.6.33.1,atha tasyāṁ mahotpātān
11.6.33.2,dvāravatyāṁ samutthitān
11.6.33.3,vilokya bhagavān āha
11.6.33.4,yadu-vṛddhān samāgatān
11.6.34.1,śrī-bhagavān uvāca
11.6.35.1,na vastavyam ihāsmābhir
11.6.35.2,jijīviṣubhir āryakāḥ
11.6.35.3,prabhāsaṁ su-mahat-puṇyaṁ
11.6.35.4,yāsyāmo ’dyaiva mā ciram
11.6.36.1,yatra snātvā dakṣa-śāpād
11.6.36.2,gṛhīto yakṣmaṇodu-rāṭ
11.6.36.3,vimuktaḥ kilbiṣāt sadyo
11.6.36.4,bheje bhūyaḥ kalodayam
11.6.37-38.1,vayaṁ ca tasminn āplutya
11.6.37-38.2,tarpayitvā pitṝn surān
11.6.37-38.3,bhojayitvoṣijo viprān
11.6.37-38.4,nānā-guṇavatāndhasā
11.6.39.1,śrī-śuka uvāca
11.6.40-41.1,tan nirīkṣyoddhavo rājan
11.6.40-41.2,śrutvā bhagavatoditam
11.6.40-41.3,dṛṣṭvāriṣṭāni ghorāṇi
11.6.40-41.4,nityaṁ kṛṣṇam anuvrataḥ
11.6.42.1,śrī-uddhava uvāca
11.6.43.1,nāhaṁ tavāṅghri-kamalaṁ
11.6.43.2,kṣaṇārdham api keśava
11.6.43.3,tyaktuṁ samutsahe nātha
11.6.43.4,sva-dhāma naya mām api
11.6.44.1,tava vikrīḍitaṁ kṛṣṇa
11.6.44.2,nṛṇāṁ parama-maṅgalam
11.6.44.3,karṇa-pīyūṣam āsādya
11.6.44.4,tyajanty anya-spṛhāṁ janāḥ
11.6.45.1,śayyāsanāṭana-sthāna-
11.6.45.2,snāna-krīḍāśanādiṣu
11.6.45.3,kathaṁ tvāṁ priyam ātmānaṁ
11.6.45.4,vayaṁ bhaktās tyajema hi
11.6.46.1,tvayopabhukta-srag-gandha-
11.6.46.2,vāso-’laṅkāra-carcitāḥ
11.6.46.3,ucchiṣṭa-bhojino dāsās
11.6.46.4,tava māyāṁ jayema hi
11.6.47.1,vāta-vasanā ya ṛṣayaḥ
11.6.47.2,śramaṇā ūrdhra-manthinaḥ
11.6.47.3,brahmākhyaṁ dhāma te yānti
11.6.47.4,śāntāḥ sannyāsino ’malāḥ
11.6.48-49.1,vayaṁ tv iha mahā-yogin
11.6.48-49.2,bhramantaḥ karma-vartmasu
11.6.48-49.3,tvad-vārtayā tariṣyāmas
11.6.48-49.4,tāvakair dustaraṁ tamaḥ
11.6.50.1,śrī-śuka uvāca
11.7.1.1,śrī-bhagavān uvāca
11.7.2.1,mayā niṣpāditaṁ hy atra
11.7.2.2,deva-kāryam aśeṣataḥ
11.7.2.3,yad-artham avatīrṇo ’ham
11.7.2.4,aṁśena brahmaṇārthitaḥ
11.7.3.1,kulaṁ vai śāpa-nirdagdhaṁ
11.7.3.2,naṅkṣyaty anyonya-vigrahāt
11.7.3.3,samudraḥ saptame hy enāṁ
11.7.3.4,purīṁ ca plāvayiṣyati
11.7.4.1,yarhy evāyaṁ mayā tyakto
11.7.4.2,loko ’yaṁ naṣṭa-maṅgalaḥ
11.7.4.3,bhaviṣyaty acirāt sādho
11.7.4.4,kalināpi nirākṛtaḥ
11.7.5.1,na vastavyaṁ tvayaiveha
11.7.5.2,mayā tyakte mahī-tale
11.7.5.3,jano ’bhadra-rucir bhadra
11.7.5.4,bhaviṣyati kalau yuge
11.7.6.1,tvaṁ tu sarvaṁ parityajya
11.7.6.2,snehaṁ sva-jana-bandhuṣu
11.7.6.3,mayy āveśya manaḥ saṁyak
11.7.6.4,sama-dṛg vicarasva gām
11.7.7.1,yad idaṁ manasā vācā
11.7.7.2,cakṣurbhyāṁ śravaṇādibhiḥ
11.7.7.3,naśvaraṁ gṛhyamāṇaṁ ca
11.7.7.4,viddhi māyā-mano-mayam
11.7.8.1,puṁso ’yuktasya nānārtho
11.7.8.2,bhramaḥ sa guṇa-doṣa-bhāk
11.7.8.3,karmākarma-vikarmeti
11.7.8.4,guṇa-doṣa-dhiyo bhidā
11.7.9.1,tasmād yuktendriya-grāmo
11.7.9.2,yukta-citta idaṁ jagat
11.7.9.3,ātmanīkṣasva vitatam
11.7.9.4,ātmānaṁ mayy adhīśvare
11.7.10.1,jñāna-vijñāna-saṁyukta
11.7.10.2,ātma-bhūtaḥ śarīriṇām
11.7.10.3,ātmānubhava-tuṣṭātmā
11.7.10.4,nāntarāyair vihanyase
11.7.11.1,doṣa-buddhyobhayātīto
11.7.11.2,niṣedhān na nivartate
11.7.11.3,guṇa-buddhyā ca vihitaṁ
11.7.11.4,na karoti yathārbhakaḥ
11.7.12.1,sarva-bhūta-suhṛc chānto
11.7.12.2,jñāna-vijñāna-niścayaḥ
11.7.12.3,paśyan mad-ātmakaṁ viśvaṁ
11.7.12.4,na vipadyeta vai punaḥ
11.7.13.1,śrī-śuka uvāca
11.7.14.1,śrī-uddhava uvāca
11.7.15.1,tyāgo ’yaṁ duṣkaro bhūman
11.7.15.2,kāmānāṁ viṣayātmabhiḥ
11.7.15.3,sutarāṁ tvayi sarvātmann
11.7.15.4,abhaktair iti me matiḥ
11.7.16.1,so ’haṁ mamāham iti mūḍha-matir vigāḍhas
11.7.16.2,tvan-māyayā viracitātmani sānubandhe
11.7.16.3,tat tv añjasā nigaditaṁ bhavatā yathāhaṁ
11.7.16.4,saṁsādhayāmi bhagavann anuśādhi bhṛtyam
11.7.17.1,satyasya te sva-dṛśa ātmana ātmano ’nyaṁ
11.7.17.2,vaktāram īśa vibudheṣv api nānucakṣe
11.7.17.3,sarve vimohita-dhiyas tava māyayeme
11.7.17.4,brahmādayas tanu-bhṛto bahir-artha-bhāvāḥ
11.7.18.1,tasmād bhavantam anavadyam ananta-pāraṁ
11.7.18.2,sarva-jñam īśvaram akuṇṭha-vikuṇṭha-dhiṣṇyam
11.7.18.3,nirviṇṇa-dhīr aham u he vṛjinābhitapto
11.7.18.4,nārāyaṇaṁ nara-sakhaṁ śaraṇaṁ prapadye
11.7.19.1,śrī-bhagavān uvāca
11.7.20.1,ātmano gurur ātmaiva
11.7.20.2,puruṣasya viśeṣataḥ
11.7.20.3,yat pratyakṣānumānābhyāṁ
11.7.20.4,śreyo ’sāv anuvindate
11.7.21.1,puruṣatve ca māṁ dhīrāḥ
11.7.21.2,sāṅkhya-yoga-viśāradāḥ
11.7.21.3,āvistarāṁ prapaśyanti
11.7.21.4,sarva-śakty-upabṛṁhitam
11.7.22.1,eka-dvi-tri-catuṣ-pādo
11.7.22.2,bahu-pādas tathāpadaḥ
11.7.22.3,bahvyaḥ santi puraḥ sṛṣṭās
11.7.22.4,tāsāṁ me pauruṣī priyā
11.7.23.1,atra māṁ mṛgayanty addhā
11.7.23.2,yuktā hetubhir īśvaram
11.7.23.3,gṛhyamāṇair guṇair liṅgair
11.7.23.4,agrāhyam anumānataḥ
11.7.24.1,atrāpy udāharantīmam
11.7.24.2,itihāsaṁ purātanam
11.7.24.3,avadhūtasya saṁvādaṁ
11.7.24.4,yador amita-tejasaḥ
11.7.25.1,avadhūtaṁ dvijaṁ kañcic
11.7.25.2,carantam akuto-bhayam
11.7.25.3,kaviṁ nirīkṣya taruṇaṁ
11.7.25.4,yaduḥ papraccha dharma-vit
11.7.26.1,śrī-yadur uvāca
11.7.27.1,prāyo dharmārtha-kāmeṣu
11.7.27.2,vivitsāyāṁ ca mānavāḥ
11.7.27.3,hetunaiva samīhanta
11.7.27.4,āyuṣo yaśasaḥ śriyaḥ
11.7.28.1,tvaṁ tu kalpaḥ kavir dakṣaḥ
11.7.28.2,su-bhago ’mṛta-bhāṣaṇaḥ
11.7.28.3,na kartā nehase kiñcij
11.7.28.4,jaḍonmatta-piśāca-vat
11.7.29.1,janeṣu dahyamāneṣu
11.7.29.2,kāma-lobha-davāgninā
11.7.29.3,na tapyase ’gninā mukto
11.7.29.4,gaṅgāmbhaḥ-stha iva dvipaḥ
11.7.30.1,tvaṁ hi naḥ pṛcchatāṁ brahmann
11.7.30.2,ātmany ānanda-kāraṇam
11.7.30.3,brūhi sparśa-vihīnasya
11.7.30.4,bhavataḥ kevalātmanaḥ
11.7.31.1,śrī-bhagavān uvāca
11.7.32.1,śrī-brāhmaṇa uvāca
11.7.33-35.1,pṛthivī vāyur ākāśam
11.7.33-35.2,āpo ’gniś candramā raviḥ
11.7.33-35.3,kapoto ’jagaraḥ sindhuḥ
11.7.33-35.4,pataṅgo madhukṛd gajaḥ
11.7.36.1,yato yad anuśikṣāmi
11.7.36.2,yathā vā nāhuṣātmaja
11.7.36.3,tat tathā puruṣa-vyāghra
11.7.36.4,nibodha kathayāmi te
11.7.37.1,bhūtair ākramyamāṇo ’pi
11.7.37.2,dhīro daiva-vaśānugaiḥ
11.7.37.3,tad vidvān na calen mārgād
11.7.37.4,anvaśikṣaṁ kṣiter vratam
11.7.38.1,śaśvat parārtha-sarvehaḥ
11.7.38.2,parārthaikānta-sambhavaḥ
11.7.38.3,sādhuḥ śikṣeta bhū-bhṛtto
11.7.38.4,naga-śiṣyaḥ parātmatām
11.7.39.1,prāṇa-vṛttyaiva santuṣyen
11.7.39.2,munir naivendriya-priyaiḥ
11.7.39.3,jñānaṁ yathā na naśyeta
11.7.39.4,nāvakīryeta vāṅ-manaḥ
11.7.40.1,viṣayeṣv āviśan yogī
11.7.40.2,nānā-dharmeṣu sarvataḥ
11.7.40.3,guṇa-doṣa-vyapetātmā
11.7.40.4,na viṣajjeta vāyu-vat
11.7.41.1,pārthiveṣv iha deheṣu
11.7.41.2,praviṣṭas tad-guṇāśrayaḥ
11.7.41.3,guṇair na yujyate yogī
11.7.41.4,gandhair vāyur ivātma-dṛk
11.7.42.1,antarhitaś ca sthira-jaṅgameṣu
11.7.42.2,brahmātma-bhāvena samanvayena
11.7.42.3,vyāptyāvyavacchedam asaṅgam ātmano
11.7.42.4,munir nabhastvaṁ vitatasya bhāvayet
11.7.43.1,tejo-’b-anna-mayair bhāvair
11.7.43.2,meghādyair vāyuneritaiḥ
11.7.43.3,na spṛśyate nabhas tadvat
11.7.43.4,kāla-sṛṣṭair guṇaiḥ pumān
11.7.44.1,svacchaḥ prakṛtitaḥ snigdho
11.7.44.2,mādhuryas tīrtha-bhūr nṛṇām
11.7.44.3,muniḥ punāty apāṁ mitram
11.7.44.4,īkṣopasparśa-kīrtanaiḥ
11.7.45.1,tejasvī tapasā dīpto
11.7.45.2,durdharṣodara-bhājanaḥ
11.7.45.3,sarva-bhakṣyo ’pi yuktātmā
11.7.45.4,nādatte malam agni-vat
11.7.46.1,kvacic channaḥ kvacit spaṣṭa
11.7.46.2,upāsyaḥ śreya icchatām
11.7.46.3,bhuṅkte sarvatra dātṝṇāṁ
11.7.46.4,dahan prāg-uttarāśubham
11.7.47.1,sva-māyayā sṛṣṭam idaṁ
11.7.47.2,sad-asal-lakṣaṇaṁ vibhuḥ
11.7.47.3,praviṣṭa īyate tat-tat-
11.7.47.4,svarūpo ’gnir ivaidhasi
11.7.48.1,visargādyāḥ śmaśānāntā
11.7.48.2,bhāvā dehasya nātmanaḥ
11.7.48.3,kalānām iva candrasya
11.7.48.4,kālenāvyakta-vartmanā
11.7.49.1,kālena hy ogha-vegena
11.7.49.2,bhūtānāṁ prabhavāpyayau
11.7.49.3,nityāv api na dṛśyete
11.7.49.4,ātmano ’gner yathārciṣām
11.7.50.1,guṇair guṇān upādatte
11.7.50.2,yathā-kālaṁ vimuñcati
11.7.50.3,na teṣu yujyate yogī
11.7.50.4,gobhir gā iva go-patiḥ
11.7.51.1,budhyate sve na bhedena
11.7.51.2,vyakti-stha iva tad-gataḥ
11.7.51.3,lakṣyate sthūla-matibhir
11.7.51.4,ātmā cāvasthito ’rka-vat
11.7.52.1,nāti-snehaḥ prasaṅgo vā
11.7.52.2,kartavyaḥ kvāpi kenacit
11.7.52.3,kurvan vindeta santāpaṁ
11.7.52.4,kapota iva dīna-dhīḥ
11.7.53.1,kapotaḥ kaścanāraṇye
11.7.53.2,kṛta-nīḍo vanaspatau
11.7.53.3,kapotyā bhāryayā sārdham
11.7.53.4,uvāsa katicit samāḥ
11.7.54.1,kapotau sneha-guṇita-
11.7.54.2,hṛdayau gṛha-dharmiṇau
11.7.54.3,dṛṣṭiṁ dṛṣṭyāṅgam aṅgena
11.7.54.4,buddhiṁ buddhyā babandhatuḥ
11.7.55.1,śayyāsanāṭana-sthāna
11.7.55.2,vārtā-krīḍāśanādikam
11.7.55.3,mithunī-bhūya viśrabdhau
11.7.55.4,ceratur vana-rājiṣu
11.7.56.1,yaṁ yaṁ vāñchati sā rājan
11.7.56.2,tarpayanty anukampitā
11.7.56.3,taṁ taṁ samanayat kāmaṁ
11.7.56.4,kṛcchreṇāpy ajitendriyaḥ
11.7.57.1,kapotī prathamaṁ garbhaṁ
11.7.57.2,gṛhṇantī kāla āgate
11.7.57.3,aṇḍāni suṣuve nīḍe
11.7.57.4,sta-patyuḥ sannidhau satī
11.7.58.1,teṣu kāle vyajāyanta
11.7.58.2,racitāvayavā hareḥ
11.7.58.3,śaktibhir durvibhāvyābhiḥ
11.7.58.4,komalāṅga-tanūruhāḥ
11.7.59.1,prajāḥ pupuṣatuḥ prītau
11.7.59.2,dampatī putra-vatsalau
11.7.59.3,śṛṇvantau kūjitaṁ tāsāṁ
11.7.59.4,nirvṛtau kala-bhāṣitaiḥ
11.7.60.1,tāsāṁ patatraiḥ su-sparśaiḥ
11.7.60.2,kūjitair mugdha-ceṣṭitaiḥ
11.7.60.3,pratyudgamair adīnānāṁ
11.7.60.4,pitarau mudam āpatuḥ
11.7.61.1,snehānubaddha-hṛdayāv
11.7.61.2,anyonyaṁ viṣṇu-māyayā
11.7.61.3,vimohitau dīna-dhiyau
11.7.61.4,śiśūn pupuṣatuḥ prajāḥ
11.7.62.1,ekadā jagmatus tāsām
11.7.62.2,annārthaṁ tau kuṭumbinau
11.7.62.3,paritaḥ kānane tasminn
11.7.62.4,arthinau ceratuś ciram
11.7.63.1,dṛṣṭvā tān lubdhakaḥ kaścid
11.7.63.2,yadṛcchāto vane-caraḥ
11.7.63.3,jagṛhe jālam ātatya
11.7.63.4,carataḥ svālayāntike
11.7.64.1,kapotaś ca kapotī ca
11.7.64.2,prajā-poṣe sadotsukau
11.7.64.3,gatau poṣaṇam ādāya
11.7.64.4,sva-nīḍam upajagmatuḥ
11.7.65.1,kapotī svātmajān vīkṣya
11.7.65.2,bālakān jāla-saṁvṛtān
11.7.65.3,tān abhyadhāvat krośantī
11.7.65.4,krośato bhṛśa-duḥkhitā
11.7.66.1,sāsakṛt sneha-guṇitā
11.7.66.2,dīna-cittāja-māyayā
11.7.66.3,svayaṁ cābadhyata śicā
11.7.66.4,baddhān paśyanty apasmṛtiḥ
11.7.67.1,kapotaḥ svātmajān baddhān
11.7.67.2,ātmano ’py adhikān priyān
11.7.67.3,bhāryāṁ cātma-samāṁ dīno
11.7.67.4,vilalāpāti-duḥkhitaḥ
11.7.68.1,aho me paśyatāpāyam
11.7.68.2,alpa-puṇyasya durmateḥ
11.7.68.3,atṛptasyākṛtārthasya
11.7.68.4,gṛhas trai-vargiko hataḥ
11.7.69.1,anurūpānukūlā ca
11.7.69.2,yasya me pati-devatā
11.7.69.3,śūnye gṛhe māṁ santyajya
11.7.69.4,putraiḥ svar yāti sādhubhiḥ
11.7.70.1,so ’haṁ śūnye gṛhe dīno
11.7.70.2,mṛta-dāro mṛta-prajaḥ
11.7.70.3,jijīviṣe kim arthaṁ vā
11.7.70.4,vidhuro duḥkha-jīvitaḥ
11.7.71.1,tāṁs tathaivāvṛtān śigbhir
11.7.71.2,mṛtyu-grastān viceṣṭataḥ
11.7.71.3,svayaṁ ca kṛpaṇaḥ śikṣu
11.7.71.4,paśyann apy abudho ’patat
11.7.72.1,taṁ labdhvā lubdhakaḥ krūraḥ
11.7.72.2,kapotaṁ gṛha-medhinam
11.7.72.3,kapotakān kapotīṁ ca
11.7.72.4,siddhārthaḥ prayayau gṛham
11.7.73.1,evaṁ kuṭumby aśāntātmā
11.7.73.2,dvandvārāmaḥ patatri-vat
11.7.73.3,puṣṇan kuṭumbaṁ kṛpaṇaḥ
11.7.73.4,sānubandho ’vasīdati
11.7.74.1,yaḥ prāpya mānuṣaṁ lokaṁ
11.7.74.2,mukti-dvāram apāvṛtam
11.7.74.3,gṛheṣu khaga-vat saktas
11.7.74.4,tam ārūḍha-cyutaṁ viduḥ
11.8.1.1,śrī-brāhmaṇa uvāca
11.8.2.1,grāsaṁ su-mṛṣṭaṁ virasaṁ
11.8.2.2,mahāntaṁ stokam eva vā
11.8.2.3,yadṛcchayaivāpatitaṁ
11.8.2.4,grased ājagaro ’kriyaḥ
11.8.3.1,śayītāhāni bhūrīṇi
11.8.3.2,nirāhāro ’nupakramaḥ
11.8.3.3,yadi nopanayed grāso
11.8.3.4,mahāhir iva diṣṭa-bhuk
11.8.4.1,ojaḥ-saho-bala-yutaṁ
11.8.4.2,bibhrad deham akarmakam
11.8.4.3,śayāno vīta-nidraś ca
11.8.4.4,nehetendriyavān api
11.8.5.1,muniḥ prasanna-gambhīro
11.8.5.2,durvigāhyo duratyayaḥ
11.8.5.3,ananta-pāro hy akṣobhyaḥ
11.8.5.4,stimitoda ivārṇavaḥ
11.8.6.1,samṛddha-kāmo hīno vā
11.8.6.2,nārāyaṇa-paro muniḥ
11.8.6.3,notsarpeta na śuṣyeta
11.8.6.4,saridbhir iva sāgaraḥ
11.8.7.1,dṛṣṭvā striyaṁ deva-māyāṁ
11.8.7.2,tad-bhāvair ajitendriyaḥ
11.8.7.3,pralobhitaḥ pataty andhe
11.8.7.4,tamasy agnau pataṅga-vat
11.8.8.1,yoṣid-dhiraṇyābharaṇāmbarādi-
11.8.8.2,dravyeṣu māyā-raciteṣu mūḍhaḥ
11.8.8.3,pralobhitātmā hy upabhoga-buddhyā
11.8.8.4,pataṅga-van naśyati naṣṭa-dṛṣṭiḥ
11.8.9.1,stokaṁ stokaṁ grased grāsaṁ
11.8.9.2,deho varteta yāvatā
11.8.9.3,gṛhān ahiṁsann ātiṣṭhed
11.8.9.4,vṛttiṁ mādhukarīṁ muniḥ
11.8.10.1,aṇubhyaś ca mahadbhyaś ca
11.8.10.2,śāstrebhyaḥ kuśalo naraḥ
11.8.10.3,sarvataḥ sāram ādadyāt
11.8.10.4,puṣpebhya iva ṣaṭpadaḥ
11.8.11.1,sāyantanaṁ śvastanaṁ vā
11.8.11.2,na saṅgṛhṇīta bhikṣitam
11.8.11.3,pāṇi-pātrodarāmatro
11.8.11.4,makṣikeva na saṅgrahī
11.8.12.1,sāyantanaṁ śvastanaṁ vā
11.8.12.2,na saṅgṛhṇīta bhikṣukaḥ
11.8.12.3,makṣikā iva saṅgṛhṇan
11.8.12.4,saha tena vinaśyati
11.8.13.1,padāpi yuvatīṁ bhikṣur
11.8.13.2,na spṛśed dāravīm api
11.8.13.3,spṛśan karīva badhyeta
11.8.13.4,kariṇyā aṅga-saṅgataḥ
11.8.14.1,nādhigacchet striyaṁ prājñaḥ
11.8.14.2,karhicin mṛtyum ātmanaḥ
11.8.14.3,balādhikaiḥ sa hanyeta
11.8.14.4,gajair anyair gajo yathā
11.8.15.1,na deyaṁ nopabhogyaṁ ca
11.8.15.2,lubdhair yad duḥkha-sañcitam
11.8.15.3,bhuṅkte tad api tac cānyo
11.8.15.4,madhu-hevārthavin madhu
11.8.16.1,su-duḥkhopārjitair vittair
11.8.16.2,āśāsānāṁ gṛhāśiṣaḥ
11.8.16.3,madhu-hevāgrato bhuṅkte
11.8.16.4,yatir vai gṛha-medhinām
11.8.17.1,grāmya-gītaṁ na śṛṇuyād
11.8.17.2,yatir vana-caraḥ kvacit
11.8.17.3,śikṣeta hariṇād baddhān
11.8.17.4,mṛgayor gīta-mohitāt
11.8.18.1,nṛtya-vāditra-gītāni
11.8.18.2,juṣan grāmyāṇi yoṣitām
11.8.18.3,āsāṁ krīḍanako vaśya
11.8.18.4,ṛṣyaśṛṅgo mṛgī-sutaḥ
11.8.19.1,jihvayāti-pramāthinyā
11.8.19.2,jano rasa-vimohitaḥ
11.8.19.3,mṛtyum ṛcchaty asad-buddhir
11.8.19.4,mīnas tu baḍiśair yathā
11.8.20.1,indriyāṇi jayanty āśu
11.8.20.2,nirāhārā manīṣiṇaḥ
11.8.20.3,varjayitvā tu rasanaṁ
11.8.20.4,tan nirannasya vardhate
11.8.21.1,tāvaj jitendriyo na syād
11.8.21.2,vijitānyendriyaḥ pumān
11.8.21.3,na jayed rasanaṁ yāvaj
11.8.21.4,jitaṁ sarvaṁ jite rase
11.8.22.1,piṅgalā nāma veśyāsīd
11.8.22.2,videha-nagare purā
11.8.22.3,tasyā me śikṣitaṁ kiñcin
11.8.22.4,nibodha nṛpa-nandana
11.8.23.1,sā svairiṇy ekadā kāntaṁ
11.8.23.2,saṅketa upaneṣyatī
11.8.23.3,abhūt kāle bahir dvāre
11.8.23.4,bibhratī rūpam uttamam
11.8.24.1,mārga āgacchato vīkṣya
11.8.24.2,puruṣān puruṣarṣabha
11.8.24.3,tān śulka-dān vittavataḥ
11.8.24.4,kāntān mene ’rtha-kāmukī
11.8.25-26.1,āgateṣv apayāteṣu
11.8.25-26.2,sā saṅketopajīvinī
11.8.25-26.3,apy anyo vittavān ko ’pi
11.8.25-26.4,mām upaiṣyati bhūri-daḥ
11.8.27.1,tasyā vittāśayā śuṣyad-
11.8.27.2,vaktrāyā dīna-cetasaḥ
11.8.27.3,nirvedaḥ paramo jajñe
11.8.27.4,cintā-hetuḥ sukhāvahaḥ
11.8.28.1,tasyā nirviṇṇa-cittāyā
11.8.28.2,gītaṁ śṛṇu yathā mama
11.8.28.3,nirveda āśā-pāśānāṁ
11.8.28.4,puruṣasya yathā hy asiḥ
11.8.29.1,na hy aṅgājāta-nirvedo
11.8.29.2,deha-bandhaṁ jihāsati
11.8.29.3,yathā vijñāna-rahito
11.8.29.4,manujo mamatāṁ nṛpa
11.8.30.1,piṅgalovāca
11.8.31.1,santaṁ samīpe ramaṇaṁ rati-pradaṁ
11.8.31.2,vitta-pradaṁ nityam imaṁ vihāya
11.8.31.3,akāma-daṁ duḥkha-bhayādhi-śoka-
11.8.31.4,moha-pradaṁ tuccham ahaṁ bhaje ’jñā
11.8.32.1,aho mayātmā paritāpito vṛthā
11.8.32.2,sāṅketya-vṛttyāti-vigarhya-vārtayā
11.8.32.3,straiṇān narād yārtha-tṛṣo ’nuśocyāt
11.8.32.4,krītena vittaṁ ratim ātmanecchatī
11.8.33.1,yad asthibhir nirmita-vaṁśa-vaṁsya-
11.8.33.2,sthūṇaṁ tvacā roma-nakhaiḥ pinaddham
11.8.33.3,kṣaran-nava-dvāram agāram etad
11.8.33.4,viṇ-mūtra-pūrṇaṁ mad upaiti kānyā
11.8.34.1,videhānāṁ pure hy asminn
11.8.34.2,aham ekaiva mūḍha-dhīḥ
11.8.34.3,yānyam icchanty asaty asmād
11.8.34.4,ātma-dāt kāmam acyutāt
11.8.35.1,suhṛt preṣṭhatamo nātha
11.8.35.2,ātmā cāyaṁ śarīriṇām
11.8.35.3,taṁ vikrīyātmanaivāhaṁ
11.8.35.4,rame ’nena yathā ramā
11.8.36.1,kiyat priyaṁ te vyabhajan
11.8.36.2,kāmā ye kāma-dā narāḥ
11.8.36.3,ādy-antavanto bhāryāyā
11.8.36.4,devā vā kāla-vidrutāḥ
11.8.37.1,nūnaṁ me bhagavān prīto
11.8.37.2,viṣṇuḥ kenāpi karmaṇā
11.8.37.3,nirvedo ’yaṁ durāśāyā
11.8.37.4,yan me jātaḥ sukhāvahaḥ
11.8.38.1,maivaṁ syur manda-bhāgyāyāḥ
11.8.38.2,kleśā nirveda-hetavaḥ
11.8.38.3,yenānubandhaṁ nirhṛtya
11.8.38.4,puruṣaḥ śamam ṛcchati
11.8.39.1,tenopakṛtam ādāya
11.8.39.2,śirasā grāmya-saṅgatāḥ
11.8.39.3,tyaktvā durāśāḥ śaraṇaṁ
11.8.39.4,vrajāmi tam adhīśvaram
11.8.40.1,santuṣṭā śraddadhaty etad
11.8.40.2,yathā-lābhena jīvatī
11.8.40.3,viharāmy amunaivāham
11.8.40.4,ātmanā ramaṇena vai
11.8.41.1,saṁsāra-kūpe patitaṁ
11.8.41.2,viṣayair muṣitekṣaṇam
11.8.41.3,grastaṁ kālāhinātmānaṁ
11.8.41.4,ko ’nyas trātum adhīśvaraḥ
11.8.42.1,ātmaiva hy ātmano goptā
11.8.42.2,nirvidyeta yadākhilāt
11.8.42.3,apramatta idaṁ paśyed
11.8.42.4,grastaṁ kālāhinā jagat
11.8.43.1,śrī-brāhmaṇa uvāca
11.8.44.1,āśā hi paramaṁ duḥkhaṁ
11.8.44.2,nairāśyaṁ paramaṁ sukham
11.8.44.3,yathā sañchidya kāntāśāṁ
11.8.44.4,sukhaṁ suṣvāpa piṅgalā
11.9.1.1,śrī-brāhmaṇa uvāca
11.9.2.1,sāmiṣaṁ kuraraṁ jaghnur
11.9.2.2,balino ’nye nirāmiṣāḥ
11.9.2.3,tadāmiṣaṁ parityajya
11.9.2.4,sa sukhaṁ samavindata
11.9.3.1,na me mānāpamānau sto
11.9.3.2,na cintā geha-putriṇām
11.9.3.3,ātma-krīḍa ātma-ratir
11.9.3.4,vicarāmīha bāla-vat
11.9.4.1,dvāv eva cintayā muktau
11.9.4.2,paramānanda āplutau
11.9.4.3,yo vimugdho jaḍo bālo
11.9.4.4,yo guṇebhyaḥ paraṁ gataḥ
11.9.5.1,kvacit kumārī tv ātmānaṁ
11.9.5.2,vṛṇānān gṛham āgatān
11.9.5.3,svayaṁ tān arhayām āsa
11.9.5.4,kvāpi yāteṣu bandhuṣu
11.9.6.1,teṣām abhyavahārārthaṁ
11.9.6.2,śālīn rahasi pārthiva
11.9.6.3,avaghnantyāḥ prakoṣṭha-sthāś
11.9.6.4,cakruḥ śaṅkhāḥ svanaṁ mahat
11.9.7.1,sā taj jugupsitaṁ matvā
11.9.7.2,mahatī vrīḍitā tataḥ
11.9.7.3,babhañjaikaikaśaḥ śaṅkhān
11.9.7.4,dvau dvau pāṇyor aśeṣayat
11.9.8.1,ubhayor apy abhūd ghoṣo
11.9.8.2,hy avaghnantyāḥ sva-śaṅkhayoḥ
11.9.8.3,tatrāpy ekaṁ nirabhidad
11.9.8.4,ekasmān nābhavad dhvaniḥ
11.9.9.1,anvaśikṣam imaṁ tasyā
11.9.9.2,upadeśam arindama
11.9.9.3,lokān anucarann etān
11.9.9.4,loka-tattva-vivitsayā
11.9.10.1,vāse bahūnāṁ kalaho
11.9.10.2,bhaved vārtā dvayor api
11.9.10.3,eka eva vaset tasmāt
11.9.10.4,kumāryā iva kaṅkaṇaḥ
11.9.11.1,mana ekatra saṁyuñjyāj
11.9.11.2,jita-śvāso jitāsanaḥ
11.9.11.3,vairāgyābhyāsa-yogena
11.9.11.4,dhriyamāṇam atandritaḥ
11.9.12.1,yasmin mano labdha-padaṁ yad etac
11.9.12.2,chanaiḥ śanair muñcati karma-reṇūn
11.9.12.3,sattvena vṛddhena rajas tamaś ca
11.9.12.4,vidhūya nirvāṇam upaity anindhanam
11.9.13.1,tadaivam ātmany avaruddha-citto
11.9.13.2,na veda kiñcid bahir antaraṁ vā
11.9.13.3,yatheṣu-kāro nṛpatiṁ vrajantam
11.9.13.4,iṣau gatātmā na dadarśa pārśve
11.9.14.1,eka-cāry aniketaḥ syād
11.9.14.2,apramatto guhāśayaḥ
11.9.14.3,alakṣyamāṇa ācārair
11.9.14.4,munir eko ’lpa-bhāṣaṇaḥ
11.9.15.1,gṛhārambho hi duḥkhāya
11.9.15.2,viphalaś cādhruvātmanaḥ
11.9.15.3,sarpaḥ para-kṛtaṁ veśma
11.9.15.4,praviśya sukham edhate
11.9.16.1,eko nārāyaṇo devaḥ
11.9.16.2,pūrva-sṛṣṭaṁ sva-māyayā
11.9.16.3,saṁhṛtya kāla-kalayā
11.9.16.4,kalpānta idam īśvaraḥ
11.9.16.5,eka evādvitīyo ’bhūd
11.9.16.6,ātmādhāro ’khilāśrayaḥ
11.9.17-18.1,kālenātmānubhāvena
11.9.17-18.2,sāmyaṁ nītāsu śaktiṣu
11.9.17-18.3,sattvādiṣv ādi-puruṣaḥ
11.9.17-18.4,pradhāna-puruṣeśvaraḥ
11.9.19.1,kevalātmānubhāvena
11.9.19.2,sva-māyāṁ tri-guṇātmikām
11.9.19.3,saṅkṣobhayan sṛjaty ādau
11.9.19.4,tayā sūtram arindama
11.9.20.1,tām āhus tri-guṇa-vyaktiṁ
11.9.20.2,sṛjantīṁ viśvato-mukham
11.9.20.3,yasmin protam idaṁ viśvaṁ
11.9.20.4,yena saṁsarate pumān
11.9.21.1,yathorṇanābhir hṛdayād
11.9.21.2,ūrṇāṁ santatya vaktrataḥ
11.9.21.3,tayā vihṛtya bhūyas tāṁ
11.9.21.4,grasaty evaṁ maheśvaraḥ
11.9.22.1,yatra yatra mano dehī
11.9.22.2,dhārayet sakalaṁ dhiyā
11.9.22.3,snehād dveṣād bhayād vāpi
11.9.22.4,yāti tat-tat-svarūpatām
11.9.23.1,kīṭaḥ peśaskṛtaṁ dhyāyan
11.9.23.2,kuḍyāṁ tena praveśitaḥ
11.9.23.3,yāti tat-sātmatāṁ rājan
11.9.23.4,pūrva-rūpam asantyajan
11.9.24.1,evaṁ gurubhya etebhya
11.9.24.2,eṣā me śikṣitā matiḥ
11.9.24.3,svātmopaśikṣitāṁ buddhiṁ
11.9.24.4,śṛṇu me vadataḥ prabho
11.9.25.1,deho gurur mama virakti-viveka-hetur
11.9.25.2,bibhrat sma sattva-nidhanaṁ satatārty-udarkam
11.9.25.3,tattvāny anena vimṛśāmi yathā tathāpi
11.9.25.4,pārakyam ity avasito vicarāmy asaṅgaḥ
11.9.26.1,jāyātmajārtha-paśu-bhṛtya-gṛhāpta-vargān
11.9.26.2,puṣṇāti yat-priya-cikīrṣayā vitanvan
11.9.26.3,svānte sa-kṛcchram avaruddha-dhanaḥ sa dehaḥ
11.9.26.4,sṛṣṭvāsya bījam avasīdati vṛkṣa-dharmaḥ
11.9.27.1,jihvaikato ’mum apakarṣati karhi tarṣā
11.9.27.2,śiśno ’nyatas tvag udaraṁ śravaṇaṁ kutaścit
11.9.27.3,ghrāṇo ’nyataś capala-dṛk kva ca karma-śaktir
11.9.27.4,bahvyaḥ sapatnya iva geha-patiṁ lunanti
11.9.28.1,sṛṣṭvā purāṇi vividhāny ajayātma-śaktyā
11.9.28.2,vṛkṣān sarīsṛpa-paśūn khaga-dandaśūkān
11.9.28.3,tais tair atuṣṭa-hṛdayaḥ puruṣaṁ vidhāya
11.9.28.4,brahmāvaloka-dhiṣaṇaṁ mudam āpa devaḥ
11.9.29.1,labdhvā su-durlabham idaṁ bahu-sambhavānte
11.9.29.2,mānuṣyam artha-dam anityam apīha dhīraḥ
11.9.29.3,tūrṇaṁ yateta na pated anu-mṛtyu yāvan
11.9.29.4,niḥśreyasāya viṣayaḥ khalu sarvataḥ syāt
11.9.30.1,evaṁ sañjāta-vairāgyo
11.9.30.2,vijñānāloka ātmani
11.9.30.3,vicarāmi mahīm etāṁ
11.9.30.4,mukta-saṅgo ’nahaṅkṛtaḥ
11.9.31.1,na hy ekasmād guror jñānaṁ
11.9.31.2,su-sthiraṁ syāt su-puṣkalam
11.9.31.3,brahmaitad advitīyaṁ vai
11.9.31.4,gīyate bahudharṣibhiḥ
11.9.32.1,śrī-bhagavān uvāca
11.9.33.1,avadhūta-vacaḥ śrutvā
11.9.33.2,pūrveṣāṁ naḥ sa pūrva-jaḥ
11.9.33.3,sarva-saṅga-vinirmuktaḥ
11.9.33.4,sama-citto babhūva ha
11.10.1.1,śrī-bhagavān uvāca
11.10.2.1,anvīkṣeta viśuddhātmā
11.10.2.2,dehināṁ viṣayātmanām
11.10.2.3,guṇeṣu tattva-dhyānena
11.10.2.4,sarvārambha-viparyayam
11.10.3.1,suptasya viṣayāloko
11.10.3.2,dhyāyato vā manorathaḥ
11.10.3.3,nānātmakatvād viphalas
11.10.3.4,tathā bhedātma-dhīr guṇaiḥ
11.10.4.1,nivṛttaṁ karma seveta
11.10.4.2,pravṛttaṁ mat-paras tyajet
11.10.4.3,jijñāsāyāṁ sampravṛtto
11.10.4.4,nādriyet karma-codanām
11.10.5.1,yamān abhīkṣṇaṁ seveta
11.10.5.2,niyamān mat-paraḥ kvacit
11.10.5.3,mad-abhijñaṁ guruṁ śāntam
11.10.5.4,upāsīta mad-ātmakam
11.10.6.1,amāny amatsaro dakṣo
11.10.6.2,nirmamo dṛḍha-sauhṛdaḥ
11.10.6.3,asatvaro ’rtha-jijñāsur
11.10.6.4,anasūyur amogha-vāk
11.10.7.1,jāyāpatya-gṛha-kṣetra-
11.10.7.2,svajana-draviṇādiṣu
11.10.7.3,udāsīnaḥ samaṁ paśyan
11.10.7.4,sarveṣv artham ivātmanaḥ
11.10.8.1,vilakṣaṇaḥ sthūla-sūkṣmād
11.10.8.2,dehād ātmekṣitā sva-dṛk
11.10.8.3,yathāgnir dāruṇo dāhyād
11.10.8.4,dāhako ’nyaḥ prakāśakaḥ
11.10.9.1,nirodhotpatty-aṇu-bṛhan-
11.10.9.2,nānātvaṁ tat-kṛtān guṇān
11.10.9.3,antaḥ praviṣṭa ādhatta
11.10.9.4,evaṁ deha-guṇān paraḥ
11.10.10.1,yo ’sau guṇair viracito
11.10.10.2,deho ’yaṁ puruṣasya hi
11.10.10.3,saṁsāras tan-nibandho ’yaṁ
11.10.10.4,puṁso vidyā cchid ātmanaḥ
11.10.11.1,tasmāj jijñāsayātmānam
11.10.11.2,ātma-sthaṁ kevalaṁ param
11.10.11.3,saṅgamya nirased etad
11.10.11.4,vastu-buddhiṁ yathā-kramam
11.10.12.1,ācāryo ’raṇir ādyaḥ syād
11.10.12.2,ante-vāsy uttarāraṇiḥ
11.10.12.3,tat-sandhānaṁ pravacanaṁ
11.10.12.4,vidyā-sandhiḥ sukhāvahaḥ
11.10.13.1,vaiśāradī sāti-viśuddha-buddhir
11.10.13.2,dhunoti māyāṁ guṇa-samprasūtām
11.10.13.3,gunāṁś ca sandahya yad-ātmam etat
11.10.13.4,svayaṁ ca śāṁyaty asamid yathāgniḥ
11.10.14-16.1,athaiṣām karma-kartṝṇāṁ
11.10.14-16.2,bhoktṝṇāṁ sukha-duḥkhayoḥ
11.10.14-16.3,nānātvam atha nityatvaṁ
11.10.14-16.4,loka-kālāgamātmanām
11.10.17.1,tatrāpi karmaṇāṁ kartur
11.10.17.2,asvātantryaṁ ca lakṣyate
11.10.17.3,bhoktuś ca duḥkha-sukhayoḥ
11.10.17.4,ko nv artho vivaśaṁ bhajet
11.10.18.1,na dehināṁ sukhaṁ kiñcid
11.10.18.2,vidyate viduṣām api
11.10.18.3,tathā ca duḥkhaṁ mūḍhānāṁ
11.10.18.4,vṛthāhaṅkaraṇaṁ param
11.10.19.1,yadi prāptiṁ vighātaṁ ca
11.10.19.2,jānanti sukha-duḥkhayoḥ
11.10.19.3,te ’py addhā na vidur yogaṁ
11.10.19.4,mṛtyur na prabhaved yathā
11.10.20.1,ko ’nv arthaḥ sukhayaty enaṁ
11.10.20.2,kāmo vā mṛtyur antike
11.10.20.3,āghātaṁ nīyamānasya
11.10.20.4,vadhyasyeva na tuṣṭi-daḥ
11.10.21.1,śrutaṁ ca dṛṣṭa-vad duṣṭaṁ
11.10.21.2,spardhāsūyātyaya-vyayaiḥ
11.10.21.3,bahv-antarāya-kāmatvāt
11.10.21.4,kṛṣi-vac cāpi niṣphalam
11.10.24.1,sva-puṇyopacite śubhre
11.10.24.2,vimāna upagīyate
11.10.24.3,gandharvair viharan madhye
11.10.24.4,devīnāṁ hṛdya-veṣa-dhṛk
11.10.25.1,strībhiḥ kāmaga-yānena
11.10.25.2,kiṅkinī-jāla-mālinā
11.10.25.3,krīḍan na vedātma-pātaṁ
11.10.25.4,surākrīḍeṣu nirvṛtaḥ
11.10.26.1,tāvat sa modate svarge
11.10.26.2,yāvat puṇyaṁ samāpyate
11.10.26.3,kṣīṇa-puṇyaḥ pataty arvāg
11.10.26.4,anicchan kāla-cālitaḥ
11.10.27-29.1,yady adharma-rataḥ saṅgād
11.10.27-29.2,asatāṁ vājitendriyaḥ
11.10.27-29.3,kāmātmā kṛpaṇo lubdhaḥ
11.10.27-29.4,straiṇo bhūta-vihiṁsakaḥ
11.10.30.1,lokānāṁ loka-pālānāṁ
11.10.30.2,mad bhayaṁ kalpa-jīvinām
11.10.30.3,brahmaṇo ’pi bhayaṁ matto
11.10.30.4,dvi-parārdha-parāyuṣaḥ
11.10.31.1,guṇāḥ sṛjanti karmāṇi
11.10.31.2,guṇo ’nusṛjate guṇān
11.10.31.3,jīvas tu guṇa-saṁyukto
11.10.31.4,bhuṅkte karma-phalāny asau
11.10.32.1,yāvat syād guṇa-vaiṣamyaṁ
11.10.32.2,tāvan nānātvam ātmanaḥ
11.10.32.3,nānātvam ātmano yāvat
11.10.32.4,pāratantryaṁ tadaiva hi
11.10.33.1,yāvad asyāsvatantratvaṁ
11.10.33.2,tāvad īśvarato bhayam
11.10.33.3,ya etat samupāsīraṁs
11.10.33.4,te muhyanti śucārpitāḥ
11.10.34.1,kāla ātmāgamo lokaḥ
11.10.34.2,svabhāvo dharma eva ca
11.10.34.3,iti māṁ bahudhā prāhur
11.10.34.4,guṇa-vyatikare sati
11.10.35.1,śrī-uddhava uvāca
11.10.36-37.1,kathaṁ varteta viharet
11.10.36-37.2,kair vā jñāyeta lakṣaṇaiḥ
11.10.36-37.3,kiṁ bhuñjītota visṛjec
11.10.36-37.4,chayītāsīta yāti vā
11.11.1.1,śrī-bhagavān uvāca
11.11.2.1,śoka-mohau sukhaṁ duḥkhaṁ
11.11.2.2,dehāpattiś ca māyayā
11.11.2.3,svapno yathātmanaḥ khyātiḥ
11.11.2.4,saṁsṛtir na tu vāstavī
11.11.3.1,vidyāvidye mama tanū
11.11.3.2,viddhy uddhava śarīriṇām
11.11.3.3,mokṣa-bandha-karī ādye
11.11.3.4,māyayā me vinirmite
11.11.4.1,ekasyaiva mamāṁśasya
11.11.4.2,jīvasyaiva mahā-mate
11.11.4.3,bandho ’syāvidyayānādir
11.11.4.4,vidyayā ca tathetaraḥ
11.11.5.1,atha baddhasya muktasya
11.11.5.2,vailakṣaṇyaṁ vadāmi te
11.11.5.3,viruddha-dharmiṇos tāta
11.11.5.4,sthitayor eka-dharmiṇi
11.11.6.1,suparṇāv etau sadṛśau sakhāyau
11.11.6.2,yadṛcchayaitau kṛta-nīḍau ca vṛkṣe
11.11.6.3,ekas tayoḥ khādati pippalānnam
11.11.6.4,anyo niranno ’pi balena bhūyān
11.11.7.1,ātmānam anyaṁ ca sa veda vidvān
11.11.7.2,apippalādo na tu pippalādaḥ
11.11.7.3,yo ’vidyayā yuk sa tu nitya-baddho
11.11.7.4,vidyā-mayo yaḥ sa tu nitya-muktaḥ
11.11.8.1,deha-stho ’pi na deha-stho
11.11.8.2,vidvān svapnād yathotthitaḥ
11.11.8.3,adeha-stho ’pi deha-sthaḥ
11.11.8.4,kumatiḥ svapna-dṛg yathā
11.11.9.1,indriyair indriyārtheṣu
11.11.9.2,guṇair api guṇeṣu ca
11.11.9.3,gṛhyamāṇeṣv ahaṁ kuryān
11.11.9.4,na vidvān yas tv avikriyaḥ
11.11.10.1,daivādhīne śarīre ’smin
11.11.10.2,guṇa-bhāvyena karmaṇā
11.11.10.3,vartamāno ’budhas tatra
11.11.10.4,kartāsmīti nibadhyate
11.11.11.1,evaṁ viraktaḥ śayana
11.11.11.2,āsanāṭana-majjane
11.11.11.3,darśana-sparśana-ghrāṇa-
11.11.11.4,bhojana-śravaṇādiṣu
11.11.11.5,na tathā badhyate vidvān
11.11.11.6,tatra tatrādayan guṇān
11.11.12-13.1,prakṛti-stho ’py asaṁsakto
11.11.12-13.2,yathā khaṁ savitānilaḥ
11.11.12-13.3,vaiśāradyekṣayāsaṅga-
11.11.12-13.4,śitayā chinna-saṁśayaḥ
11.11.12-13.5,pratibuddha iva svapnān
11.11.12-13.6,nānātvād vinivartate
11.11.14.1,yasya syur vīta-saṅkalpāḥ
11.11.14.2,prāṇendriya-mano-dhiyām
11.11.14.3,vṛttayaḥ sa vinirmukto
11.11.14.4,deha-stho ’pi hi tad-guṇaiḥ
11.11.15.1,yasyātmā hiṁsyate hiṁsrair
11.11.15.2,yena kiñcid yadṛcchayā
11.11.15.3,arcyate vā kvacit tatra
11.11.15.4,na vyatikriyate budhaḥ
11.11.16.1,na stuvīta na nindeta
11.11.16.2,kurvataḥ sādhv asādhu vā
11.11.16.3,vadato guṇa-doṣābhyāṁ
11.11.16.4,varjitaḥ sama-dṛṅ muniḥ
11.11.17.1,na kuryān na vadet kiñcin
11.11.17.2,na dhyāyet sādhv asādhu vā
11.11.17.3,ātmārāmo ’nayā vṛttyā
11.11.17.4,vicarej jaḍa-van muniḥ
11.11.18.1,śabda-brahmaṇi niṣṇāto
11.11.18.2,na niṣṇāyāt pare yadi
11.11.18.3,śramas tasya śrama-phalo
11.11.18.4,hy adhenum iva rakṣataḥ
11.11.19.1,gāṁ dugdha-dohām asatīṁ ca bhāryāṁ
11.11.19.2,dehaṁ parādhīnam asat-prajāṁ ca
11.11.19.3,vittaṁ tv atīrthī-kṛtam aṅga vācaṁ
11.11.19.4,hīnāṁ mayā rakṣati duḥkha-duḥkhī
11.11.20.1,yasyāṁ na me pāvanam aṅga karma
11.11.20.2,sthity-udbhava-prāṇa-nirodham asya
11.11.20.3,līlāvatārepsita-janma vā syād
11.11.20.4,vandhyāṁ giraṁ tāṁ bibhṛyān na dhīraḥ
11.11.21.1,evaṁ jijñāsayāpohya
11.11.21.2,nānātva-bhramam ātmani
11.11.21.3,upārameta virajaṁ
11.11.21.4,mano mayy arpya sarva-ge
11.11.22.1,yady anīśo dhārayituṁ
11.11.22.2,mano brahmaṇi niścalam
11.11.22.3,mayi sarvāṇi karmāṇi
11.11.22.4,nirapekṣaḥ samācara
11.11.23-24.1,śraddhālur mat-kathāḥ śṛṇvan
11.11.23-24.2,su-bhadrā loka-pāvanīḥ
11.11.23-24.3,gāyann anusmaran karma
11.11.23-24.4,janma cābhinayan muhuḥ
11.11.25.1,sat-saṅga-labdhayā bhaktyā
11.11.25.2,mayi māṁ sa upāsitā
11.11.25.3,sa vai me darśitaṁ sadbhir
11.11.25.4,añjasā vindate padam
11.11.26-27.1,śrī-uddhava uvāca
11.11.28.1,tvaṁ brahma paramaṁ vyoma
11.11.28.2,puruṣaḥ prakṛteḥ paraḥ
11.11.28.3,avatīrno ’si bhagavan
11.11.28.4,svecchopātta-pṛthag-vapuḥ
11.11.29-32.1,śrī-bhagavān uvāca
11.11.33.1,jñātvājñātvātha ye vai māṁ
11.11.33.2,yāvān yaś cāsmi yādṛśaḥ
11.11.33.3,bhajanty ananya-bhāvena
11.11.33.4,te me bhaktatamā matāḥ
11.11.34-41.1,mal-liṅga-mad-bhakta-jana-
11.11.34-41.2,darśana-sparśanārcanam
11.11.34-41.3,paricaryā stutiḥ prahva-
11.11.34-41.4,guṇa-karmānukīrtanam
11.11.42.1,sūryo ’gnir brāhmaṇā gāvo
11.11.42.2,vaiṣṇavaḥ khaṁ maruj jalam
11.11.42.3,bhūr ātmā sarva-bhūtāni
11.11.42.4,bhadra pūjā-padāni me
11.11.43-45.1,sūrye tu vidyayā trayyā
11.11.43-45.2,haviṣāgnau yajeta mām
11.11.43-45.3,ātithyena tu viprāgrye
11.11.43-45.4,goṣv aṅga yavasādinā
11.11.46.1,dhiṣṇyeṣv ity eṣu mad-rūpaṁ
11.11.46.2,śaṅkha-cakra-gadāmbujaiḥ
11.11.46.3,yuktaṁ catur-bhujaṁ śāntaṁ
11.11.46.4,dhyāyann arcet samāhitaḥ
11.11.47.1,iṣṭā-pūrtena mām evaṁ
11.11.47.2,yo yajeta samāhitaḥ
11.11.47.3,labhate mayi sad-bhaktiṁ
11.11.47.4,mat-smṛtiḥ sādhu-sevayā
11.11.48.1,prāyeṇa bhakti-yogena
11.11.48.2,sat-saṅgena vinoddhava
11.11.48.3,nopāyo vidyate samyak
11.11.48.4,prāyaṇaṁ hi satām aham
11.11.49.1,athaitat paramaṁ guhyaṁ
11.11.49.2,śṛṇvato yadu-nandana
11.11.49.3,su-gopyam api vakṣyāmi
11.11.49.4,tvaṁ me bhṛtyaḥ suhṛt sakhā
11.12.1-2.1,śrī-bhagavān uvāca
11.12.3-6.1,sat-saṅgena hi daiteyā
11.12.3-6.2,yātudhānā mṛgāḥ khagāḥ
11.12.3-6.3,gandharvāpsaraso nāgāḥ
11.12.3-6.4,siddhāś cāraṇa-guhyakāḥ
11.12.7.1,te nādhīta-śruti-gaṇā
11.12.7.2,nopāsita-mahattamāḥ
11.12.7.3,avratātapta-tapasaḥ
11.12.7.4,mat-saṅgān mām upāgatāḥ
11.12.8.1,kevalena hi bhāvena
11.12.8.2,gopyo gāvo nagā mṛgāḥ
11.12.8.3,ye ’nye mūḍha-dhiyo nāgāḥ
11.12.8.4,siddhā mām īyur añjasā
11.12.9.1,yaṁ na yogena sāṅkhyena
11.12.9.2,dāna-vrata-tapo-’dhvaraiḥ
11.12.9.3,vyākhyā-svādhyāya-sannyāsaiḥ
11.12.9.4,prāpnuyād yatnavān api
11.12.10.1,rāmeṇa sārdhaṁ mathurāṁ praṇīte
11.12.10.2,śvāphalkinā mayy anurakta-cittāḥ
11.12.10.3,vigāḍha-bhāvena na me viyoga-
11.12.10.4,tīvrādhayo ’nyaṁ dadṛśuḥ sukhāya
11.12.11.1,tās tāḥ kṣapāḥ preṣṭhatamena nītā
11.12.11.2,mayaiva vṛndāvana-gocareṇa
11.12.11.3,kṣaṇārdha-vat tāḥ punar aṅga tāsāṁ
11.12.11.4,hīnā mayā kalpa-samā babhūvuḥ
11.12.12.1,tā nāvidan mayy anuṣaṅga-baddha-
11.12.12.2,dhiyaḥ svam ātmānam adas tathedam
11.12.12.3,yathā samādhau munayo ’bdhi-toye
11.12.12.4,nadyaḥ praviṣṭā iva nāma-rūpe
11.12.13.1,mat-kāmā ramaṇaṁ jāram
11.12.13.2,asvarūpa-vido ’balāḥ
11.12.13.3,brahma māṁ paramaṁ prāpuḥ
11.12.13.4,saṅgāc chata-sahasraśaḥ
11.12.14-15.1,tasmāt tvam uddhavotsṛjya
11.12.14-15.2,codanāṁ praticodanām
11.12.14-15.3,pravṛttiṁ ca nivṛttiṁ ca
11.12.14-15.4,śrotavyaṁ śrutam eva ca
11.12.16.1,śrī-uddhava uvāca
11.12.17.1,śrī-bhagavān uvāca
11.12.18.1,yathānalaḥ khe ’nila-bandhur uṣmā
11.12.18.2,balena dāruṇy adhimathyamānaḥ
11.12.18.3,aṇuḥ prajāto haviṣā samedhate
11.12.18.4,tathaiva me vyaktir iyaṁ hi vāṇī
11.12.19.1,evaṁ gadiḥ karma gatir visargo
11.12.19.2,ghrāṇo raso dṛk sparśaḥ śrutiś ca
11.12.19.3,saṅkalpa-vijñānam athābhimānaḥ
11.12.19.4,sūtraṁ rajaḥ-sattva-tamo-vikāraḥ
11.12.20.1,ayaṁ hi jīvas tri-vṛd abja-yonir
11.12.20.2,avyakta eko vayasā sa ādyaḥ
11.12.20.3,viśliṣṭa-śaktir bahudheva bhāti
11.12.20.4,bījāni yoniṁ pratipadya yadvat
11.12.21.1,yasminn idaṁ protam aśeṣam otaṁ
11.12.21.2,paṭo yathā tantu-vitāna-saṁsthaḥ
11.12.21.3,ya eṣa saṁsāra-taruḥ purāṇaḥ
11.12.21.4,karmātmakaḥ puṣpa-phale prasūte
11.12.22-23.1,dve asya bīje śata-mūlas tri-nālaḥ
11.12.22-23.2,pañca-skandhaḥ pañca-rasa-prasūtiḥ
11.12.22-23.3,daśaika-śākho dvi-suparṇa-nīḍas
11.12.22-23.4,tri-valkalo dvi-phalo ’rkaṁ praviṣṭaḥ
11.12.24.1,evaṁ gurūpāsanayaika-bhaktyā
11.12.24.2,vidyā-kuṭhāreṇa śitena dhīraḥ
11.12.24.3,vivṛścya jīvāśayam apramattaḥ
11.12.24.4,sampadya cātmānam atha tyajāstram
11.13.1.1,śrī-bhagavān uvāca
11.13.2.1,sattvād dharmo bhaved vṛddhāt
11.13.2.2,puṁso mad-bhakti-lakṣaṇaḥ
11.13.2.3,sāttvikopāsayā sattvaṁ
11.13.2.4,tato dharmaḥ pravartate
11.13.3.1,dharmo rajas tamo hanyāt
11.13.3.2,sattva-vṛddhir anuttamaḥ
11.13.3.3,āśu naśyati tan-mūlo
11.13.3.4,hy adharma ubhaye hate
11.13.4.1,āgamo ’paḥ prajā deśaḥ
11.13.4.2,kālaḥ karma ca janma ca
11.13.4.3,dhyānaṁ mantro ’tha saṁskāro
11.13.4.4,daśaite guṇa-hetavaḥ
11.13.5.1,tat tat sāttvikam evaiṣāṁ
11.13.5.2,yad yad vṛddhāḥ pracakṣate
11.13.5.3,nindanti tāmasaṁ tat tad
11.13.5.4,rājasaṁ tad-upekṣitam
11.13.6.1,sāttvikāny eva seveta
11.13.6.2,pumān sattva-vivṛddhaye
11.13.6.3,tato dharmas tato jñānaṁ
11.13.6.4,yāvat smṛtir apohanam
11.13.7.1,veṇu-saṅgharṣa-jo vahnir
11.13.7.2,dagdhvā śāmyati tad-vanam
11.13.7.3,evaṁ guṇa-vyatyaya-jo
11.13.7.4,dehaḥ śāmyati tat-kriyaḥ
11.13.8.1,śrī-uddhava uvāca
11.13.9-10.1,śrī-bhagavān uvāca
11.13.11.1,karoti kāma-vaśa-gaḥ
11.13.11.2,karmāṇy avijitendriyaḥ
11.13.11.3,duḥkhodarkāṇi sampaśyan
11.13.11.4,rajo-vega-vimohitaḥ
11.13.12.1,rajas-tamobhyāṁ yad api
11.13.12.2,vidvān vikṣipta-dhīḥ punaḥ
11.13.12.3,atandrito mano yuñjan
11.13.12.4,doṣa-dṛṣṭir na sajjate
11.13.13.1,apramatto ’nuyuñjīta
11.13.13.2,mano mayy arpayañ chanaiḥ
11.13.13.3,anirviṇṇo yathā-kālaṁ
11.13.13.4,jita-śvāso jitāsanaḥ
11.13.14.1,etāvān yoga ādiṣṭo
11.13.14.2,mac-chiṣyaiḥ sanakādibhiḥ
11.13.14.3,sarvato mana ākṛṣya
11.13.14.4,mayy addhāveśyate yathā
11.13.15.1,śrī-uddhava uvāca
11.13.16.1,śrī-bhagavān uvāca
11.13.17.1,sanakādaya ūcuḥ
11.13.18.1,śrī-bhagavān uvāca
11.13.19.1,sa mām acintayad devaḥ
11.13.19.2,praśna-pāra-titīrṣayā
11.13.19.3,tasyāhaṁ haṁsa-rūpeṇa
11.13.19.4,sakāśam agamaṁ tadā
11.13.20.1,dṛṣṭvā māṁ ta upavrajya
11.13.20.2,kṛtvā pādābhivandanam
11.13.20.3,brahmāṇam agrataḥ kṛtvā
11.13.20.4,papracchuḥ ko bhavān iti
11.13.21.1,ity ahaṁ munibhiḥ pṛṣṭas
11.13.21.2,tattva-jijñāsubhis tadā
11.13.21.3,yad avocam ahaṁ tebhyas
11.13.21.4,tad uddhava nibodha me
11.13.22.1,vastuno yady anānātva
11.13.22.2,ātmanaḥ praśna īdṛśaḥ
11.13.22.3,kathaṁ ghaṭeta vo viprā
11.13.22.4,vaktur vā me ka āśrayaḥ
11.13.23.1,pañcātmakeṣu bhūteṣu
11.13.23.2,samāneṣu ca vastutaḥ
11.13.23.3,ko bhavān iti vaḥ praśno
11.13.23.4,vācārambho hy anarthakaḥ
11.13.24.1,manasā vacasā dṛṣṭyā
11.13.24.2,gṛhyate ’nyair apīndriyaiḥ
11.13.24.3,aham eva na matto ’nyad
11.13.24.4,iti budhyadhvam añjasā
11.13.25.1,guṇeṣv āviśate ceto
11.13.25.2,guṇāś cetasi ca prajāḥ
11.13.25.3,jīvasya deha ubhayaṁ
11.13.25.4,guṇāś ceto mad-ātmanaḥ
11.13.26.1,guṇeṣu cāviśac cittam
11.13.26.2,abhīkṣṇaṁ guṇa-sevayā
11.13.26.3,guṇāś ca citta-prabhavā
11.13.26.4,mad-rūpa ubhayaṁ tyajet
11.13.27.1,jāgrat svapnaḥ suṣuptaṁ ca
11.13.27.2,guṇato buddhi-vṛttayaḥ
11.13.27.3,tāsāṁ vilakṣaṇo jīvaḥ
11.13.27.4,sākṣitvena viniścitaḥ
11.13.28.1,yarhi saṁsṛti-bandho ’yam
11.13.28.2,ātmano guṇa-vṛtti-daḥ
11.13.28.3,mayi turye sthito jahyāt
11.13.28.4,tyāgas tad guṇa-cetasām
11.13.29.1,ahaṅkāra-kṛtaṁ bandham
11.13.29.2,ātmano ’rtha-viparyayam
11.13.29.3,vidvān nirvidya saṁsāra-
11.13.29.4,cintāṁ turye sthitas tyajet
11.13.30.1,yāvan nānārtha-dhīḥ puṁso
11.13.30.2,na nivarteta yuktibhiḥ
11.13.30.3,jāgarty api svapann ajñaḥ
11.13.30.4,svapne jāgaraṇaṁ yathā
11.13.31.1,asattvād ātmano ’nyeṣāṁ
11.13.31.2,bhāvānāṁ tat-kṛtā bhidā
11.13.31.3,gatayo hetavaś cāsya
11.13.31.4,mṛṣā svapna-dṛśo yathā
11.13.32.1,yo jāgare bahir anukṣaṇa-dharmiṇo ’rthān
11.13.32.2,bhuṅkte samasta-karaṇair hṛdi tat-sadṛkṣān
11.13.32.3,svapne suṣupta upasaṁharate sa ekaḥ
11.13.32.4,smṛty-anvayāt tri-guṇa-vṛtti-dṛg indriyeśaḥ
11.13.33.1,evaṁ vimṛśya guṇato manasas try-avasthā
11.13.33.2,man-māyayā mayi kṛtā iti niścitārthāḥ
11.13.33.3,sañchidya hārdam anumāna-sad-ukti-tīkṣṇa-
11.13.33.4,jñānāsinā bhajata mākhila-saṁśayādhim
11.13.34.1,īkṣeta vibhramam idaṁ manaso vilāsaṁ
11.13.34.2,dṛṣṭaṁ vinaṣṭam ati-lolam alāta-cakram
11.13.34.3,vijñānam ekam urudheva vibhāti māyā
11.13.34.4,svapnas tridhā guṇa-visarga-kṛto vikalpaḥ
11.13.35.1,dṛṣṭiṁ tataḥ pratinivartya nivṛtta-tṛṣṇas
11.13.35.2,tūṣṇīṁ bhaven nija-sukhānubhavo nirīhaḥ
11.13.35.3,sandṛśyate kva ca yadīdam avastu-buddhyā
11.13.35.4,tyaktaṁ bhramāya na bhavet smṛtir ā-nipātāt
11.13.36.1,dehaṁ ca naśvaram avasthitam utthitaṁ vā
11.13.36.2,siddho na paśyati yato ’dhyagamat svarūpam
11.13.36.3,daivād apetam atha daiva-vaśād upetaṁ
11.13.36.4,vāso yathā parikṛtaṁ madirā-madāndhaḥ
11.13.37.1,deho ’pi daiva-vaśa-gaḥ khalu karma yāvat
11.13.37.2,svārambhakaṁ pratisamīkṣata eva sāsuḥ
11.13.37.3,taṁ sa-prapañcam adhirūḍha-samādhi-yogaḥ
11.13.37.4,svāpnaṁ punar na bhajate pratibuddha-vastuḥ
11.13.38.1,mayaitad uktaṁ vo viprā
11.13.38.2,guhyaṁ yat sāṅkhya-yogayoḥ
11.13.38.3,jānīta māgataṁ yajñaṁ
11.13.38.4,yuṣmad-dharma-vivakṣayā
11.13.39.1,ahaṁ yogasya sāṅkhyasya
11.13.39.2,satyasyartasya tejasaḥ
11.13.39.3,parāyaṇaṁ dvija-śreṣṭhāḥ
11.13.39.4,śriyaḥ kīrter damasya ca
11.13.40.1,māṁ bhajanti guṇāḥ sarve
11.13.40.2,nirguṇaṁ nirapekṣakam
11.13.40.3,suhṛdaṁ priyam ātmānaṁ
11.13.40.4,sāmyāsaṅgādayo ’guṇāḥ
11.13.41.1,iti me chinna-sandehā
11.13.41.2,munayaḥ sanakādayaḥ
11.13.41.3,sabhājayitvā parayā
11.13.41.4,bhaktyāgṛṇata saṁstavaiḥ
11.13.42.1,tair ahaṁ pūjitaḥ saṁyak
11.13.42.2,saṁstutaḥ paramarṣibhiḥ
11.13.42.3,pratyeyāya svakaṁ dhāma
11.13.42.4,paśyataḥ parameṣṭhinaḥ
11.14.1.1,śrī-uddhava uvāca
11.14.2.1,bhavatodāhṛtaḥ svāmin
11.14.2.2,bhakti-yogo ’napekṣitaḥ
11.14.2.3,nirasya sarvataḥ saṅgaṁ
11.14.2.4,yena tvayy āviśen manaḥ
11.14.3.1,śrī-bhagavān uvāca
11.14.4.1,tena proktā sva-putrāya
11.14.4.2,manave pūrva-jāya sā
11.14.4.3,tato bhṛgv-ādayo ’gṛhṇan
11.14.4.4,sapta brahma-maharṣayaḥ
11.14.5-7.1,tebhyaḥ pitṛbhyas tat-putrā
11.14.5-7.2,deva-dānava-guhyakāḥ
11.14.5-7.3,manuṣyāḥ siddha-gandharvāḥ
11.14.5-7.4,sa-vidyādhara-cāraṇāḥ
11.14.8.1,evaṁ prakṛti-vaicitryād
11.14.8.2,bhidyante matayo nṛṇām
11.14.8.3,pāramparyeṇa keṣāñcit
11.14.8.4,pāṣaṇḍa-matayo ’pare
11.14.9.1,man-māyā-mohita-dhiyaḥ
11.14.9.2,puruṣāḥ puruṣarṣabha
11.14.9.3,śreyo vadanty anekāntaṁ
11.14.9.4,yathā-karma yathā-ruci
11.14.10.1,dharmam eke yaśaś cānye
11.14.10.2,kāmaṁ satyaṁ damaṁ śamam
11.14.10.3,anye vadanti svārthaṁ vā
11.14.10.4,aiśvaryaṁ tyāga-bhojanam
11.14.10.5,kecid yajñaṁ tapo dānaṁ
11.14.10.6,vratāni niyamān yamān
11.14.11.1,ādy-anta-vanta evaiṣāṁ
11.14.11.2,lokāḥ karma-vinirmitāḥ
11.14.11.3,duḥkhodarkās tamo-niṣṭhāḥ
11.14.11.4,kṣudrā mandāḥ śucārpitāḥ
11.14.12.1,mayy arpitātmanaḥ sabhya
11.14.12.2,nirapekṣasya sarvataḥ
11.14.12.3,mayātmanā sukhaṁ yat tat
11.14.12.4,kutaḥ syād viṣayātmanām
11.14.13.1,akiñcanasya dāntasya
11.14.13.2,śāntasya sama-cetasaḥ
11.14.13.3,mayā santuṣṭa-manasaḥ
11.14.13.4,sarvāḥ sukha-mayā diśaḥ
11.14.14.1,na pārameṣṭhyaṁ na mahendra-dhiṣṇyaṁ
11.14.14.2,na sārvabhaumaṁ na rasādhipatyam
11.14.14.3,na yoga-siddhīr apunar-bhavaṁ vā
11.14.14.4,mayy arpitātmecchati mad vinānyat
11.14.15.1,na tathā me priyatama
11.14.15.2,ātma-yonir na śaṅkaraḥ
11.14.15.3,na ca saṅkarṣaṇo na śrīr
11.14.15.4,naivātmā ca yathā bhavān
11.14.16.1,nirapekṣaṁ muniṁ śāntaṁ
11.14.16.2,nirvairaṁ sama-darśanam
11.14.16.3,anuvrajāmy ahaṁ nityaṁ
11.14.16.4,pūyeyety aṅghri-reṇubhiḥ
11.14.17.1,niṣkiñcanā mayy anurakta-cetasaḥ
11.14.17.2,śāntā mahānto ’khila-jīva-vatsalāḥ
11.14.17.3,kāmair anālabdha-dhiyo juṣanti te
11.14.17.4,yan nairapekṣyaṁ na viduḥ sukhaṁ mama
11.14.18.1,bādhyamāno ’pi mad-bhakto
11.14.18.2,viṣayair ajitendriyaḥ
11.14.18.3,prāyaḥ pragalbhayā bhaktyā
11.14.18.4,viṣayair nābhibhūyate
11.14.19.1,yathāgniḥ su-samṛddhārciḥ
11.14.19.2,karoty edhāṁsi bhasmasāt
11.14.19.3,tathā mad-viṣayā bhaktir
11.14.19.4,uddhavaināṁsi kṛtsnaśaḥ
11.14.20.1,na sādhayati māṁ yogo
11.14.20.2,na sāṅkhyaṁ dharma uddhava
11.14.20.3,na svādhyāyas tapas tyāgo
11.14.20.4,yathā bhaktir mamorjitā
11.14.21.1,bhaktyāham ekayā grāhyaḥ
11.14.21.2,śraddhayātmā priyaḥ satām
11.14.21.3,bhaktiḥ punāti man-niṣṭhā
11.14.21.4,śva-pākān api sambhavāt
11.14.22.1,dharmaḥ satya-dayopeto
11.14.22.2,vidyā vā tapasānvitā
11.14.22.3,mad-bhaktyāpetam ātmānaṁ
11.14.22.4,na samyak prapunāti hi
11.14.23.1,kathaṁ vinā roma-harṣaṁ
11.14.23.2,dravatā cetasā vinā
11.14.23.3,vinānandāśru-kalayā
11.14.23.4,śudhyed bhaktyā vināśayaḥ
11.14.24.1,vāg gadgadā dravate yasya cittaṁ
11.14.24.2,rudaty abhīkṣṇaṁ hasati kvacic ca
11.14.24.3,vilajja udgāyati nṛtyate ca
11.14.24.4,mad-bhakti-yukto bhuvanaṁ punāti
11.14.25.1,yathāgninā hema malaṁ jahāti
11.14.25.2,dhmātaṁ punaḥ svaṁ bhajate ca rūpam
11.14.25.3,ātmā ca karmānuśayaṁ vidhūya
11.14.25.4,mad-bhakti-yogena bhajaty atho mām
11.14.26.1,yathā yathātmā parimṛjyate ’sau
11.14.26.2,mat-puṇya-gāthā-śravaṇābhidhānaiḥ
11.14.26.3,tathā tathā paśyati vastu sūkṣmaṁ
11.14.26.4,cakṣur yathaivāñjana-samprayuktam
11.14.27.1,viṣayān dhyāyataś cittaṁ
11.14.27.2,viṣayeṣu viṣajjate
11.14.27.3,mām anusmarataś cittaṁ
11.14.27.4,mayy eva pravilīyate
11.14.28.1,tasmād asad-abhidhyānaṁ
11.14.28.2,yathā svapna-manoratham
11.14.28.3,hitvā mayi samādhatsva
11.14.28.4,mano mad-bhāva-bhāvitam
11.14.29.1,strīṇāṁ strī-saṅgināṁ saṅgaṁ
11.14.29.2,tyaktvā dūrata ātmavān
11.14.29.3,kṣeme vivikta āsīnaś
11.14.29.4,cintayen mām atandritaḥ
11.14.30.1,na tathāsya bhavet kleśo
11.14.30.2,bandhaś cānya-prasaṅgataḥ
11.14.30.3,yoṣit-saṅgād yathā puṁso
11.14.30.4,yathā tat-saṅgi-saṅgataḥ
11.14.31.1,śrī-uddhava uvāca
11.14.32-33.1,śrī-bhagavān uvāca
11.14.34.1,hṛdy avicchinam oṁkāraṁ
11.14.34.2,ghaṇṭā-nādaṁ bisorṇa-vat
11.14.34.3,prāṇenodīrya tatrātha
11.14.34.4,punaḥ saṁveśayet svaram
11.14.35.1,evaṁ praṇava-saṁyuktaṁ
11.14.35.2,prāṇam eva samabhyaset
11.14.35.3,daśa-kṛtvas tri-ṣavaṇaṁ
11.14.35.4,māsād arvāg jitānilaḥ
11.14.36-42.1,hṛt-puṇḍarīkam antaḥ-stham
11.14.36-42.2,ūrdhva-nālam adho-mukham
11.14.36-42.3,dhyātvordhva-mukham unnidram
11.14.36-42.4,aṣṭa-patraṁ sa-karṇikam
11.14.43.1,tat sarva-vyāpakaṁ cittam
11.14.43.2,ākṛṣyaikatra dhārayet
11.14.43.3,nānyāni cintayed bhūyaḥ
11.14.43.4,su-smitaṁ bhāvayen mukham
11.14.44.1,tatra labdha-padaṁ cittam
11.14.44.2,ākṛṣya vyomni dhārayet
11.14.44.3,tac ca tyaktvā mad-āroho
11.14.44.4,na kiñcid api cintayet
11.14.45.1,evaṁ samāhita-matir
11.14.45.2,mām evātmānam ātmani
11.14.45.3,vicaṣṭe mayi sarvātman
11.14.45.4,jyotir jyotiṣi saṁyutam
11.14.46.1,dhyānenetthaṁ su-tīvreṇa
11.14.46.2,yuñjato yogino manaḥ
11.14.46.3,saṁyāsyaty āśu nirvāṇaṁ
11.14.46.4,dravya jñāna-kriyā-bhramaḥ
11.15.1.1,śrī-bhagavān uvāca
11.15.2.1,śrī-uddhava uvāca
11.15.3.1,śrī-bhagavān uvāca
11.15.4-5.1,aṇimā mahimā mūrter
11.15.4-5.2,laghimā prāptir indriyaiḥ
11.15.4-5.3,prākāmyaṁ śruta-dṛṣṭeṣu
11.15.4-5.4,śakti-preraṇam īśitā
11.15.6-7.1,anūrmimattvaṁ dehe ’smin
11.15.6-7.2,dūra-śravaṇa-darśanam
11.15.6-7.3,mano-javaḥ kāma-rūpaṁ
11.15.6-7.4,para-kāya-praveśanam
11.15.8-9.1,tri-kāla-jñatvam advandvaṁ
11.15.8-9.2,para-cittādy-abhijñatā
11.15.8-9.3,agny-arkāmbu-viṣādīnāṁ
11.15.8-9.4,pratiṣṭambho ’parājayaḥ
11.15.10.1,bhūta-sūkṣmātmani mayi
11.15.10.2,tan-mātraṁ dhārayen manaḥ
11.15.10.3,aṇimānam avāpnoti
11.15.10.4,tan-mātropāsako mama
11.15.11.1,mahat-tattvātmani mayi
11.15.11.2,yathā-saṁsthaṁ mano dadhat
11.15.11.3,mahimānam avāpnoti
11.15.11.4,bhūtānāṁ ca pṛthak pṛthak
11.15.12.1,paramāṇu-maye cittaṁ
11.15.12.2,bhūtānāṁ mayi rañjayan
11.15.12.3,kāla-sūkṣmārthatāṁ yogī
11.15.12.4,laghimānam avāpnuyāt
11.15.13.1,dhārayan mayy ahaṁ-tattve
11.15.13.2,mano vaikārike ’khilam
11.15.13.3,sarvendriyāṇām ātmatvaṁ
11.15.13.4,prāptiṁ prāpnoti man-manāḥ
11.15.14.1,mahaty ātmani yaḥ sūtre
11.15.14.2,dhārayen mayi mānasam
11.15.14.3,prākāmyaṁ pārameṣṭhyaṁ me
11.15.14.4,vindate ’vyakta-janmanaḥ
11.15.15.1,viṣṇau try-adhīśvare cittaṁ
11.15.15.2,dhārayet kāla-vigrahe
11.15.15.3,sa īśitvam avāpnoti
11.15.15.4,kṣetrajña-kṣetra-codanām
11.15.16.1,nārāyaṇe turīyākhye
11.15.16.2,bhagavac-chabda-śabdite
11.15.16.3,mano mayy ādadhad yogī
11.15.16.4,mad-dharmā vaśitām iyāt
11.15.17.1,nirguṇe brahmaṇi mayi
11.15.17.2,dhārayan viśadaṁ manaḥ
11.15.17.3,paramānandam āpnoti
11.15.17.4,yatra kāmo ’vasīyate
11.15.18.1,śvetadvīpa-patau cittaṁ
11.15.18.2,śuddhe dharma-maye mayi
11.15.18.3,dhārayañ chvetatāṁ yāti
11.15.18.4,ṣaḍ-ūrmi-rahito naraḥ
11.15.19.1,mayy ākāśātmani prāṇe
11.15.19.2,manasā ghoṣam udvahan
11.15.19.3,tatropalabdhā bhūtānāṁ
11.15.19.4,haṁso vācaḥ śṛṇoty asau
11.15.20.1,cakṣus tvaṣṭari saṁyojya
11.15.20.2,tvaṣṭāram api cakṣuṣi
11.15.20.3,māṁ tatra manasā dhyāyan
11.15.20.4,viśvaṁ paśyati dūrataḥ
11.15.21.1,mano mayi su-saṁyojya
11.15.21.2,dehaṁ tad-anuvāyunā
11.15.21.3,mad-dhāraṇānubhāvena
11.15.21.4,tatrātmā yatra vai manaḥ
11.15.22.1,yadā mana upādāya
11.15.22.2,yad yad rūpaṁ bubhūṣati
11.15.22.3,tat tad bhaven mano-rūpaṁ
11.15.22.4,mad-yoga-balam āśrayaḥ
11.15.23.1,para-kāyaṁ viśan siddha
11.15.23.2,ātmānaṁ tatra bhāvayet
11.15.23.3,piṇḍaṁ hitvā viśet prāṇo
11.15.23.4,vāyu-bhūtaḥ ṣaḍaṅghri-vat
11.15.24.1,pārṣṇyāpīḍya gudaṁ prāṇaṁ
11.15.24.2,hṛd-uraḥ-kaṇṭha-mūrdhasu
11.15.24.3,āropya brahma-randhreṇa
11.15.24.4,brahma nītvotsṛjet tanum
11.15.25.1,vihariṣyan surākrīḍe
11.15.25.2,mat-sthaṁ sattvaṁ vibhāvayet
11.15.25.3,vimānenopatiṣṭhanti
11.15.25.4,sattva-vṛttīḥ sura-striyaḥ
11.15.26.1,yathā saṅkalpayed buddhyā
11.15.26.2,yadā vā mat-paraḥ pumān
11.15.26.3,mayi satye mano yuñjaṁs
11.15.26.4,tathā tat samupāśnute
11.15.27.1,yo vai mad-bhāvam āpanna
11.15.27.2,īśitur vaśituḥ pumān
11.15.27.3,kutaścin na vihanyeta
11.15.27.4,tasya cājñā yathā mama
11.15.28.1,mad-bhaktyā śuddha-sattvasya
11.15.28.2,yogino dhāraṇā-vidaḥ
11.15.28.3,tasya trai-kālikī buddhir
11.15.28.4,janma-mṛtyūpabṛṁhitā
11.15.29.1,agny-ādibhir na hanyeta
11.15.29.2,muner yoga-mayaṁ vapuḥ
11.15.29.3,mad-yoga-śānta-cittasya
11.15.29.4,yādasām udakaṁ yathā
11.15.30.1,mad-vibhūtīr abhidhyāyan
11.15.30.2,śrīvatsāstra-vibhūṣitāḥ
11.15.30.3,dhvajātapatra-vyajanaiḥ
11.15.30.4,sa bhaved aparājitaḥ
11.15.31.1,upāsakasya mām evaṁ
11.15.31.2,yoga-dhāraṇayā muneḥ
11.15.31.3,siddhayaḥ pūrva-kathitā
11.15.31.4,upatiṣṭhanty aśeṣataḥ
11.15.32.1,jitendriyasya dāntasya
11.15.32.2,jita-śvāsātmano muneḥ
11.15.32.3,mad-dhāraṇāṁ dhārayataḥ
11.15.32.4,kā sā siddhiḥ su-durlabhā
11.15.33.1,antarāyān vadanty etā
11.15.33.2,yuñjato yogam uttamam
11.15.33.3,mayā sampadyamānasya
11.15.33.4,kāla-kṣapaṇa-hetavaḥ
11.15.34.1,janmauṣadhi-tapo-mantrair
11.15.34.2,yāvatīr iha siddhayaḥ
11.15.34.3,yogenāpnoti tāḥ sarvā
11.15.34.4,nānyair yoga-gatiṁ vrajet
11.15.35.1,sarvāsām api siddhīnāṁ
11.15.35.2,hetuḥ patir ahaṁ prabhuḥ
11.15.35.3,ahaṁ yogasya sāṅkhyasya
11.15.35.4,dharmasya brahma-vādinām
11.15.36.1,aham ātmāntaro bāhyo
11.15.36.2,’nāvṛtaḥ sarva-dehinām
11.15.36.3,yathā bhūtāni bhūteṣu
11.15.36.4,bahir antaḥ svayaṁ tathā
11.16.1.1,śrī-uddhava uvāca
11.16.2.1,uccāvaceṣu bhūteṣu
11.16.2.2,durjñeyam akṛtātmabhiḥ
11.16.2.3,upāsate tvāṁ bhagavan
11.16.2.4,yāthā-tathyena brāhmaṇāḥ
11.16.3.1,yeṣu yeṣu ca bhūteṣu
11.16.3.2,bhaktyā tvāṁ paramarṣayaḥ
11.16.3.3,upāsīnāḥ prapadyante
11.16.3.4,saṁsiddhiṁ tad vadasva me
11.16.4.1,gūḍhaś carasi bhūtātmā
11.16.4.2,bhūtānāṁ bhūta-bhāvana
11.16.4.3,na tvāṁ paśyanti bhūtāni
11.16.4.4,paśyantaṁ mohitāni te
11.16.5.1,yāḥ kāś ca bhūmau divi vai rasāyāṁ
11.16.5.2,vibhūtayo dikṣu mahā-vibhūte
11.16.5.3,tā mahyam ākhyāhy anubhāvitās te
11.16.5.4,namāmi te tīrtha-padāṅghri-padmam
11.16.6.1,śrī-bhagavān uvāca
11.16.7.1,jñātvā jñāti-vadhaṁ garhyam
11.16.7.2,adharmaṁ rājya-hetukam
11.16.7.3,tato nivṛtto hantāhaṁ
11.16.7.4,hato ’yam iti laukikaḥ
11.16.8.1,sa tadā puruṣa-vyāghro
11.16.8.2,yuktyā me pratibodhitaḥ
11.16.8.3,abhyabhāṣata mām evaṁ
11.16.8.4,yathā tvaṁ raṇa-mūrdhani
11.16.9.1,aham ātmoddhavāmīṣāṁ
11.16.9.2,bhūtānāṁ suhṛd īśvaraḥ
11.16.9.3,ahaṁ sarvāṇi bhūtāni
11.16.9.4,teṣāṁ sthity-udbhavāpyayaḥ
11.16.10.1,ahaṁ gatir gatimatāṁ
11.16.10.2,kālaḥ kalayatām aham
11.16.10.3,gunāṇāṁ cāpy ahaṁ sāmyaṁ
11.16.10.4,guṇiny autpattiko guṇaḥ
11.16.11.1,guṇinām apy ahaṁ sūtraṁ
11.16.11.2,mahatāṁ ca mahān aham
11.16.11.3,sūkṣmāṇām apy ahaṁ jīvo
11.16.11.4,durjayānām ahaṁ manaḥ
11.16.12.1,hiraṇyagarbho vedānāṁ
11.16.12.2,mantrāṇāṁ praṇavas tri-vṛt
11.16.12.3,akṣarāṇām a-kāro ’smi
11.16.12.4,padāni cchandasām aham
11.16.13.1,indro ’haṁ sarva-devānāṁ
11.16.13.2,vasūnām asmi havya-vāṭ
11.16.13.3,ādityānām ahaṁ viṣṇū
11.16.13.4,rudrāṇāṁ nīla-lohitaḥ
11.16.14.1,brahmarṣīṇāṁ bhṛgur ahaṁ
11.16.14.2,rājarṣīṇām ahaṁ manuḥ
11.16.14.3,devarṣīṇāṁ nārado ’haṁ
11.16.14.4,havirdhāny asmi dhenuṣu
11.16.15.1,siddheśvarāṇāṁ kapilaḥ
11.16.15.2,suparṇo ’haṁ patatriṇām
11.16.15.3,prajāpatīnāṁ dakṣo ’haṁ
11.16.15.4,pitṝṇām aham aryamā
11.16.16.1,māṁ viddhy uddhava daityānāṁ
11.16.16.2,prahlādam asureśvaram
11.16.16.3,somaṁ nakṣatrauṣadhīnāṁ
11.16.16.4,dhaneśaṁ yakṣa-rakṣasām
11.16.17.1,airāvataṁ gajendrāṇāṁ
11.16.17.2,yādasāṁ varuṇaṁ prabhum
11.16.17.3,tapatāṁ dyumatāṁ sūryaṁ
11.16.17.4,manuṣyāṇāṁ ca bhū-patim
11.16.18.1,uccaiḥśravās turaṅgāṇāṁ
11.16.18.2,dhātūnām asmi kāñcanam
11.16.18.3,yamaḥ saṁyamatāṁ cāham
11.16.18.4,sarpāṇām asmi vāsukiḥ
11.16.19.1,nāgendrāṇām ananto ’haṁ
11.16.19.2,mṛgendraḥ śṛṅgi-daṁṣṭriṇām
11.16.19.3,āśramāṇām ahaṁ turyo
11.16.19.4,varṇānāṁ prathamo ’nagha
11.16.20.1,tīrthānāṁ srotasāṁ gaṅgā
11.16.20.2,samudraḥ sarasām aham
11.16.20.3,āyudhānāṁ dhanur ahaṁ
11.16.20.4,tripura-ghno dhanuṣmatām
11.16.21.1,dhiṣṇyānām asmy ahaṁ merur
11.16.21.2,gahanānāṁ himālayaḥ
11.16.21.3,vanaspatīnām aśvattha
11.16.21.4,oṣadhīnām ahaṁ yavaḥ
11.16.22.1,purodhasāṁ vasiṣṭho ’haṁ
11.16.22.2,brahmiṣṭhānāṁ bṛhaspatiḥ
11.16.22.3,skando ’haṁ sarva-senānyām
11.16.22.4,agraṇyāṁ bhagavān ajaḥ
11.16.23.1,yajñānāṁ brahma-yajño ’haṁ
11.16.23.2,vratānām avihiṁsanam
11.16.23.3,vāyv-agny-arkāmbu-vāg-ātmā
11.16.23.4,śucīnām apy ahaṁ śuciḥ
11.16.24.1,yogānām ātma-saṁrodho
11.16.24.2,mantro ’smi vijigīṣatām
11.16.24.3,ānvīkṣikī kauśalānāṁ
11.16.24.4,vikalpaḥ khyāti-vādinām
11.16.25.1,strīṇāṁ tu śatarūpāhaṁ
11.16.25.2,puṁsāṁ svāyambhuvo manuḥ
11.16.25.3,nārāyaṇo munīnāṁ ca
11.16.25.4,kumāro brahmacāriṇām
11.16.26.1,dharmāṇām asmi sannyāsaḥ
11.16.26.2,kṣemāṇām abahir-matiḥ
11.16.26.3,guhyānāṁ su-nṛtaṁ maunaṁ
11.16.26.4,mithunānām ajas tv aham
11.16.27.1,saṁvatsaro ’smy animiṣām
11.16.27.2,ṛtūnāṁ madhu-mādhavau
11.16.27.3,māsānāṁ mārgaśīrṣo ’haṁ
11.16.27.4,nakṣatrāṇāṁ tathābhijit
11.16.28.1,ahaṁ yugānāṁ ca kṛtaṁ
11.16.28.2,dhīrāṇāṁ devalo ’sitaḥ
11.16.28.3,dvaipāyano ’smi vyāsānāṁ
11.16.28.4,kavīnāṁ kāvya ātmavān
11.16.29.1,vāsudevo bhagavatāṁ
11.16.29.2,tvaṁ tu bhāgavateṣv aham
11.16.29.3,kimpuruṣānāṁ hanumān
11.16.29.4,vidyādhrāṇāṁ sudarśanaḥ
11.16.30.1,ratnānāṁ padma-rāgo ’smi
11.16.30.2,padma-kośaḥ su-peśasām
11.16.30.3,kuśo ’smi darbha-jātīnāṁ
11.16.30.4,gavyam ājyaṁ haviḥṣv aham
11.16.31.1,vyavasāyinām ahaṁ lakṣmīḥ
11.16.31.2,kitavānāṁ chala-grahaḥ
11.16.31.3,titikṣāsmi titikṣūṇāṁ
11.16.31.4,sattvaṁ sattvavatām aham
11.16.32.1,ojaḥ saho balavatāṁ
11.16.32.2,karmāhaṁ viddhi sātvatām
11.16.32.3,sātvatāṁ nava-mūrtīnām
11.16.32.4,ādi-mūrtir ahaṁ parā
11.16.33.1,viśvāvasuḥ pūrvacittir
11.16.33.2,gandharvāpsarasām aham
11.16.33.3,bhūdharāṇām ahaṁ sthairyaṁ
11.16.33.4,gandha-mātram ahaṁ bhuvaḥ
11.16.34.1,apāṁ rasaś ca paramas
11.16.34.2,tejiṣṭhānāṁ vibhāvasuḥ
11.16.34.3,prabhā sūryendu-tārāṇāṁ
11.16.34.4,śabdo ’haṁ nabhasaḥ paraḥ
11.16.35.1,brahmaṇyānāṁ balir ahaṁ
11.16.35.2,vīrāṇām aham arjunaḥ
11.16.35.3,bhūtānāṁ sthitir utpattir
11.16.35.4,ahaṁ vai pratisaṅkramaḥ
11.16.36.1,gaty-ukty-utsargopādānam
11.16.36.2,ānanda-sparśa-lakṣanam
11.16.36.3,āsvāda-śruty-avaghrāṇam
11.16.36.4,ahaṁ sarvendriyendriyam
11.16.37.1,pṛthivī vāyur ākāśa
11.16.37.2,āpo jyotir ahaṁ mahān
11.16.37.3,vikāraḥ puruṣo ’vyaktaṁ
11.16.37.4,rajaḥ sattvaṁ tamaḥ param
11.16.37.5,aham etat prasaṅkhyānaṁ
11.16.37.6,jñānaṁ tattva-viniścayaḥ
11.16.38.1,mayeśvareṇa jīvena
11.16.38.2,guṇena guṇinā vinā
11.16.38.3,sarvātmanāpi sarveṇa
11.16.38.4,na bhāvo vidyate kvacit
11.16.39.1,saṅkhyānaṁ paramāṇūnāṁ
11.16.39.2,kālena kriyate mayā
11.16.39.3,na tathā me vibhūtīnāṁ
11.16.39.4,sṛjato ’ṇḍāni koṭiśaḥ
11.16.40.1,tejaḥ śrīḥ kīrtir aiśvaryaṁ
11.16.40.2,hrīs tyāgaḥ saubhagaṁ bhagaḥ
11.16.40.3,vīryaṁ titikṣā vijñānaṁ
11.16.40.4,yatra yatra sa me ’ṁśakaḥ
11.16.41.1,etās te kīrtitāḥ sarvāḥ
11.16.41.2,saṅkṣepeṇa vibhūtayaḥ
11.16.41.3,mano-vikārā evaite
11.16.41.4,yathā vācābhidhīyate
11.16.42.1,vācaṁ yaccha mano yaccha
11.16.42.2,prāṇān yacchedriyāṇi ca
11.16.42.3,ātmānam ātmanā yaccha
11.16.42.4,na bhūyaḥ kalpase ’dhvane
11.16.43.1,yo vai vāṅ-manasī saṁyag
11.16.43.2,asaṁyacchan dhiyā yatiḥ
11.16.43.3,tasya vrataṁ tapo dānaṁ
11.16.43.4,sravaty āma-ghaṭāmbu-vat
11.16.44.1,tasmād vaco manaḥ prāṇān
11.16.44.2,niyacchen mat-parāyaṇaḥ
11.16.44.3,mad-bhakti-yuktayā buddhyā
11.16.44.4,tataḥ parisamāpyate
11.17.1-2.1,śrī-uddhava uvāca
11.17.3-4.1,purā kila mahā-bāho
11.17.3-4.2,dharmaṁ paramakaṁ prabho
11.17.3-4.3,yat tena haṁsa-rūpeṇa
11.17.3-4.4,brahmaṇe ’bhyāttha mādhava
11.17.5-6.1,vaktā kartāvitā nānyo
11.17.5-6.2,dharmasyācyuta te bhuvi
11.17.5-6.3,sabhāyām api vairiñcyāṁ
11.17.5-6.4,yatra mūrti-dharāḥ kalāḥ
11.17.7.1,tat tvaṁ naḥ sarva-dharma-jña
11.17.7.2,dharmas tvad-bhakti-lakṣaṇaḥ
11.17.7.3,yathā yasya vidhīyeta
11.17.7.4,tathā varṇaya me prabho
11.17.8.1,śrī-śuka uvāca
11.17.9.1,śrī-bhagavān uvāca
11.17.10.1,ādau kṛta-yuge varṇo
11.17.10.2,nṛṇāṁ haṁsa iti smṛtaḥ
11.17.10.3,kṛta-kṛtyāḥ prajā jātyā
11.17.10.4,tasmāt kṛta-yugaṁ viduḥ
11.17.11.1,vedaḥ praṇava evāgre
11.17.11.2,dharmo ’haṁ vṛṣa-rūpa-dhṛk
11.17.11.3,upāsate tapo-niṣṭhā
11.17.11.4,haṁsaṁ māṁ mukta-kilbiṣāḥ
11.17.12.1,tretā-mukhe mahā-bhāga
11.17.12.2,prāṇān me hṛdayāt trayī
11.17.12.3,vidyā prādurabhūt tasyā
11.17.12.4,aham āsaṁ tri-vṛn makhaḥ
11.17.13.1,vipra-kṣatriya-viṭ-śūdrā
11.17.13.2,mukha-bāhūru-pāda-jāḥ
11.17.13.3,vairājāt puruṣāj jātā
11.17.13.4,ya ātmācāra-lakṣaṇāḥ
11.17.14.1,gṛhāśramo jaghanato
11.17.14.2,brahmacaryaṁ hṛdo mama
11.17.14.3,vakṣaḥ-sthalād vane-vāsaḥ
11.17.14.4,sannyāsaḥ śirasi sthitaḥ
11.17.15.1,varṇānām āśramāṇāṁ ca
11.17.15.2,janma-bhūmy-anusāriṇīḥ
11.17.15.3,āsan prakṛtayo nṝnāṁ
11.17.15.4,nīcair nīcottamottamāḥ
11.17.16.1,śamo damas tapaḥ śaucaṁ
11.17.16.2,santoṣaḥ kṣāntir ārjavam
11.17.16.3,mad-bhaktiś ca dayā satyaṁ
11.17.16.4,brahma-prakṛtayas tv imāḥ
11.17.17.1,tejo balaṁ dhṛtiḥ śauryaṁ
11.17.17.2,titikṣaudāryam udyamaḥ
11.17.17.3,sthairyaṁ brahmanyam aiśvaryaṁ
11.17.17.4,kṣatra-prakṛtayas tv imāḥ
11.17.18.1,āstikyaṁ dāna-niṣṭhā ca
11.17.18.2,adambho brahma-sevanam
11.17.18.3,atuṣṭir arthopacayair
11.17.18.4,vaiśya-prakṛtayas tv imāḥ
11.17.19.1,śuśrūṣaṇaṁ dvija-gavāṁ
11.17.19.2,devānāṁ cāpy amāyayā
11.17.19.3,tatra labdhena santoṣaḥ
11.17.19.4,śūdra-prakṛtayas tv imāḥ
11.17.20.1,aśaucam anṛtaṁ steyaṁ
11.17.20.2,nāstikyaṁ śuṣka-vigrahaḥ
11.17.20.3,kāmaḥ krodhaś ca tarṣaś ca
11.17.20.4,sa bhāvo ’ntyāvasāyinām
11.17.21.1,ahiṁsā satyam asteyam
11.17.21.2,akāma-krodha-lobhatā
11.17.21.3,bhūta-priya-hitehā ca
11.17.21.4,dharmo ’yaṁ sārva-varṇikaḥ
11.17.22.1,dvitīyaṁ prāpyānupūrvyāj
11.17.22.2,janmopanayanaṁ dvijaḥ
11.17.22.3,vasan gurukule dānto
11.17.22.4,brahmādhīyīta cāhūtaḥ
11.17.23.1,mekhalājina-daṇḍākṣa-
11.17.23.2,brahma-sūtra-kamaṇḍalūn
11.17.23.3,jaṭilo ’dhauta-dad-vāso
11.17.23.4,’rakta-pīṭhaḥ kuśān dadhat
11.17.24.1,snāna-bhojana-homeṣu
11.17.24.2,japoccāre ca vāg-yataḥ
11.17.24.3,na cchindyān nakha-romāṇi
11.17.24.4,kakṣopastha-gatāny api
11.17.25.1,reto nāvakirej jātu
11.17.25.2,brahma-vrata-dharaḥ svayam
11.17.25.3,avakīrṇe ’vagāhyāpsu
11.17.25.4,yatāsus tri-padāṁ japet
11.17.26.1,agny-arkācārya-go-vipra-
11.17.26.2,guru-vṛddha-surāñ śuciḥ
11.17.26.3,samāhita upāsīta
11.17.26.4,sandhye dve yata-vāg japan
11.17.27.1,ācāryaṁ māṁ vijānīyān
11.17.27.2,navamanyeta karhicit
11.17.27.3,na martya-buddhyāsūyeta
11.17.27.4,sarva-deva-mayo guruḥ
11.17.28.1,sāyaṁ prātar upānīya
11.17.28.2,bhaikṣyaṁ tasmai nivedayet
11.17.28.3,yac cānyad apy anujñātam
11.17.28.4,upayuñjīta saṁyataḥ
11.17.29.1,śuśrūṣamāṇa ācāryaṁ
11.17.29.2,sadopāsīta nīca-vat
11.17.29.3,yāna-śayyāsana-sthānair
11.17.29.4,nāti-dūre kṛtāñjaliḥ
11.17.30.1,evaṁ-vṛtto gurukule
11.17.30.2,vased bhoga-vivarjitaḥ
11.17.30.3,vidyā samāpyate yāvad
11.17.30.4,bibhrad vratam akhaṇḍitam
11.17.31.1,yady asau chandasāṁ lokam
11.17.31.2,ārokṣyan brahma-viṣṭapam
11.17.31.3,gurave vinyased dehaṁ
11.17.31.4,svādhyāyārthaṁ bṛhad-vrataḥ
11.17.32.1,agnau gurāv ātmani ca
11.17.32.2,sarva-bhūteṣu māṁ param
11.17.32.3,apṛthag-dhīr upasīta
11.17.32.4,brahma-varcasvy akalmaṣaḥ
11.17.33.1,strīṇāṁ nirīkṣaṇa-sparśa-
11.17.33.2,saṁlāpa-kṣvelanādikam
11.17.33.3,prāṇino mithunī-bhūtān
11.17.33.4,agṛhastho ’gratas tyajet
11.17.34-35.1,śaucam ācamanaṁ snānaṁ
11.17.34-35.2,sandhyopāstir mamārcanam
11.17.34-35.3,tīrtha-sevā japo ’spṛśyā-
11.17.34-35.4,bhakṣyāsambhāṣya-varjanam
11.17.36.1,evaṁ bṛhad-vrata-dharo
11.17.36.2,brāhmaṇo ’gnir iva jvalan
11.17.36.3,mad-bhaktas tīvra-tapasā
11.17.36.4,dagdha-karmāśayo ’malaḥ
11.17.37.1,athānantaram āvekṣyan
11.17.37.2,yathā-jijñāsitāgamaḥ
11.17.37.3,gurave dakṣiṇāṁ dattvā
11.17.37.4,snāyād gurv-anumoditaḥ
11.17.38.1,gṛhaṁ vanaṁ vopaviśet
11.17.38.2,pravrajed vā dvijottamaḥ
11.17.38.3,āśramād āśramaṁ gacchen
11.17.38.4,nānyathāmat-paraś caret
11.17.39.1,gṛhārthī sadṛśīṁ bhāryām
11.17.39.2,udvahed ajugupsitām
11.17.39.3,yavīyasīṁ tu vayasā
11.17.39.4,yāṁ sa-varṇām anu kramāt
11.17.40.1,ijyādhyayana-dānāni
11.17.40.2,sarveṣāṁ ca dvi-janmanām
11.17.40.3,pratigraho ’dhyāpanaṁ ca
11.17.40.4,brāhmaṇasyaiva yājanam
11.17.41.1,pratigrahaṁ manyamānas
11.17.41.2,tapas-tejo-yaśo-nudam
11.17.41.3,anyābhyām eva jīveta
11.17.41.4,śilair vā doṣa-dṛk tayoḥ
11.17.42.1,brāhmaṇasya hi deho ’yaṁ
11.17.42.2,kṣudra-kāmāya neṣyate
11.17.42.3,kṛcchrāya tapase ceha
11.17.42.4,pretyānanta-sukhāya ca
11.17.43.1,śiloñcha-vṛttyā parituṣṭa-citto
11.17.43.2,dharmaṁ mahāntaṁ virajaṁ juṣāṇaḥ
11.17.43.3,mayy arpitātmā gṛha eva tiṣṭhan
11.17.43.4,nāti-prasaktaḥ samupaiti śāntim
11.17.44.1,samuddharanti ye vipraṁ
11.17.44.2,sīdantaṁ mat-parāyaṇam
11.17.44.3,tān uddhariṣye na cirād
11.17.44.4,āpadbhyo naur ivārṇavāt
11.17.45.1,sarvāḥ samuddhared rājā
11.17.45.2,piteva vyasanāt prajāḥ
11.17.45.3,ātmānam ātmanā dhīro
11.17.45.4,yathā gaja-patir gajān
11.17.46.1,evaṁ-vidho nara-patir
11.17.46.2,vimānenārka-varcasā
11.17.46.3,vidhūyehāśubhaṁ kṛtsnam
11.17.46.4,indreṇa saha modate
11.17.47.1,sīdan vipro vaṇig-vṛttyā
11.17.47.2,paṇyair evāpadaṁ taret
11.17.47.3,khaḍgena vāpadākrānto
11.17.47.4,na śva-vṛttyā kathañcana
11.17.48.1,vaiśya-vṛttyā tu rājanyo
11.17.48.2,jīven mṛgayayāpadi
11.17.48.3,cared vā vipra-rūpeṇa
11.17.48.4,na śva-vṛttyā kathañcana
11.17.49.1,śūdra-vṛttiṁ bhajed vaiśyaḥ
11.17.49.2,śūdraḥ kāru-kaṭa-kriyām
11.17.49.3,kṛcchrān mukto na garhyeṇa
11.17.49.4,vṛttiṁ lipseta karmaṇā
11.17.50.1,vedādhyāya-svadhā-svāhā-
11.17.50.2,baly-annādyair yathodayam
11.17.50.3,devarṣi-pitṛ-bhūtāni
11.17.50.4,mad-rūpāṇy anv-ahaṁ yajet
11.17.51.1,yadṛcchayopapannena
11.17.51.2,śuklenopārjitena vā
11.17.51.3,dhanenāpīḍayan bhṛtyān
11.17.51.4,nyāyenaivāharet kratūn
11.17.52.1,kuṭumbeṣu na sajjeta
11.17.52.2,na pramādyet kuṭumby api
11.17.52.3,vipaścin naśvaraṁ paśyed
11.17.52.4,adṛṣṭam api dṛṣṭa-vat
11.17.53.1,putra-dārāpta-bandhūnāṁ
11.17.53.2,saṅgamaḥ pāntha-saṅgamaḥ
11.17.53.3,anu-dehaṁ viyanty ete
11.17.53.4,svapno nidrānugo yathā
11.17.54.1,itthaṁ parimṛśan mukto
11.17.54.2,gṛheṣv atithi-vad vasan
11.17.54.3,na gṛhair anubadhyeta
11.17.54.4,nirmamo nirahaṅkṛtaḥ
11.17.55.1,karmabhir gṛha-medhīyair
11.17.55.2,iṣṭvā mām eva bhaktimān
11.17.55.3,tiṣṭhed vanaṁ vopaviśet
11.17.55.4,prajāvān vā parivrajet
11.17.56.1,yas tv āsakta-matir gehe
11.17.56.2,putra-vittaiṣaṇāturaḥ
11.17.56.3,straiṇaḥ kṛpaṇa-dhīr mūḍho
11.17.56.4,mamāham iti badhyate
11.17.57.1,aho me pitarau vṛddhau
11.17.57.2,bhāryā bālātmajātmajāḥ
11.17.57.3,anāthā mām ṛte dīnāḥ
11.17.57.4,kathaṁ jīvanti duḥkhitāḥ
11.17.58.1,evaṁ gṛhāśayākṣipta-
11.17.58.2,hṛdayo mūḍha-dhīr ayam
11.17.58.3,atṛptas tān anudhyāyan
11.17.58.4,mṛto ’ndhaṁ viśate tamaḥ
11.18.1.1,śrī-bhagavān uvāca
11.18.2.1,kanda-mūla-phalair vanyair
11.18.2.2,medhyair vṛttiṁ prakalpayet
11.18.2.3,vasīta valkalaṁ vāsas
11.18.2.4,tṛṇa-parṇājināni vā
11.18.3.1,keśa-roma-nakha-śmaśru-
11.18.3.2,malāni bibhṛyād dataḥ
11.18.3.3,na dhāved apsu majjeta
11.18.3.4,tri kālaṁ sthaṇḍile-śayaḥ
11.18.4.1,grīṣme tapyeta pañcāgnīn
11.18.4.2,varṣāsv āsāra-ṣāḍ jale
11.18.4.3,ākaṇtha-magnaḥ śiśira
11.18.4.4,evaṁ vṛttas tapaś caret
11.18.5.1,agni-pakvaṁ samaśnīyāt
11.18.5.2,kāla-pakvam athāpi vā
11.18.5.3,ulūkhalāśma-kuṭṭo vā
11.18.5.4,dantolūkhala eva vā
11.18.6.1,svayaṁ sañcinuyāt sarvam
11.18.6.2,ātmano vṛtti-kāraṇam
11.18.6.3,deśa-kāla-balābhijño
11.18.6.4,nādadītānyadāhṛtam
11.18.7.1,vanyaiś caru-puroḍāśair
11.18.7.2,nirvapet kāla-coditān
11.18.7.3,na tu śrautena paśunā
11.18.7.4,māṁ yajeta vanāśramī
11.18.8.1,agnihotraṁ ca darśaś ca
11.18.8.2,paurṇamāsaś ca pūrva-vat
11.18.8.3,cāturmāsyāni ca muner
11.18.8.4,āmnātāni ca naigamaiḥ
11.18.9.1,evaṁ cīrṇena tapasā
11.18.9.2,munir dhamani-santataḥ
11.18.9.3,māṁ tapo-mayam ārādhya
11.18.9.4,ṛṣi-lokād upaiti mām
11.18.10.1,yas tv etat kṛcchrataś cīrṇaṁ
11.18.10.2,tapo niḥśreyasaṁ mahat
11.18.10.3,kāmāyālpīyase yuñjyād
11.18.10.4,bāliśaḥ ko ’paras tataḥ
11.18.11.1,yadāsau niyame ’kalpo
11.18.11.2,jarayā jāta-vepathuḥ
11.18.11.3,ātmany agnīn samāropya
11.18.11.4,mac-citto ’gniṁ samāviśet
11.18.12.1,yadā karma-vipākeṣu
11.18.12.2,lokeṣu nirayātmasu
11.18.12.3,virāgo jāyate samyaṅ
11.18.12.4,nyastāgniḥ pravrajet tataḥ
11.18.13.1,iṣṭvā yathopadeśaṁ māṁ
11.18.13.2,dattvā sarva-svam ṛtvije
11.18.13.3,agnīn sva-prāṇa āveśya
11.18.13.4,nirapekṣaḥ parivrajet
11.18.14.1,viprasya vai sannyasato
11.18.14.2,devā dārādi-rūpiṇaḥ
11.18.14.3,vighnān kurvanty ayaṁ hy asmān
11.18.14.4,ākramya samiyāt param
11.18.15.1,bibhṛyāc cen munir vāsaḥ
11.18.15.2,kaupīnācchādanaṁ param
11.18.15.3,tyaktaṁ na daṇḍa-pātrābhyām
11.18.15.4,anyat kiñcid anāpadi
11.18.16.1,dṛṣṭi-pūtaṁ nyaset pādaṁ
11.18.16.2,vastra-pūtaṁ pibej jalam
11.18.16.3,satya-pūtāṁ vaded vācaṁ
11.18.16.4,manaḥ-pūtaṁ samācaret
11.18.17.1,maunānīhānilāyāmā
11.18.17.2,daṇḍā vāg-deha-cetasām
11.18.17.3,na hy ete yasya santy aṅga
11.18.17.4,veṇubhir na bhaved yatiḥ
11.18.18.1,bhikṣāṁ caturṣu varṇeṣu
11.18.18.2,vigarhyān varjayaṁś caret
11.18.18.3,saptāgārān asaṅkḷptāṁs
11.18.18.4,tuṣyel labdhena tāvatā
11.18.19.1,bahir jalāśayaṁ gatvā
11.18.19.2,tatropaspṛśya vāg-yataḥ
11.18.19.3,vibhajya pāvitaṁ śeṣaṁ
11.18.19.4,bhuñjītāśeṣam āhṛtam
11.18.20.1,ekaś caren mahīm etāṁ
11.18.20.2,niḥsaṅgaḥ saṁyatendriyaḥ
11.18.20.3,ātma-krīḍa ātma-rata
11.18.20.4,ātma-vān sama-darśanaḥ
11.18.21.1,vivikta-kṣema-śaraṇo
11.18.21.2,mad-bhāva-vimalāśayaḥ
11.18.21.3,ātmānaṁ cintayed ekam
11.18.21.4,abhedena mayā muniḥ
11.18.22.1,anvīkṣetātmano bandhaṁ
11.18.22.2,mokṣaṁ ca jñāna-niṣṭhayā
11.18.22.3,bandha indriya-vikṣepo
11.18.22.4,mokṣa eṣāṁ ca saṁyamaḥ
11.18.23.1,tasmān niyamya ṣaḍ-vargaṁ
11.18.23.2,mad-bhāvena caren muniḥ
11.18.23.3,viraktaḥ kṣudra-kāmebhyo
11.18.23.4,labdhvātmani sukhaṁ mahat
11.18.24.1,pura-grāma-vrajān sārthān
11.18.24.2,bhikṣārthaṁ praviśaṁś caret
11.18.24.3,puṇya-deśa-saric-chaila-
11.18.24.4,vanāśrama-vatīṁ mahīm
11.18.25.1,vānaprasthāśrama-padeṣv
11.18.25.2,abhīkṣṇaṁ bhaikṣyam ācaret
11.18.25.3,saṁsidhyaty āśv asammohaḥ
11.18.25.4,śuddha-sattvaḥ śilāndhasā
11.18.26.1,naitad vastutayā paśyed
11.18.26.2,dṛśyamānaṁ vinaśyati
11.18.26.3,asakta-citto viramed
11.18.26.4,ihāmutra-cikīrṣitāt
11.18.27.1,yad etad ātmani jagan
11.18.27.2,mano-vāk-prāṇa-saṁhatam
11.18.27.3,sarvaṁ māyeti tarkeṇa
11.18.27.4,sva-sthas tyaktvā na tat smaret
11.18.28.1,jñāna-niṣṭho virakto vā
11.18.28.2,mad-bhakto vānapekṣakaḥ
11.18.28.3,sa-liṅgān āśramāṁs tyaktvā
11.18.28.4,cared avidhi-gocaraḥ
11.18.29.1,budho bālaka-vat krīḍet
11.18.29.2,kuśalo jaḍa-vac caret
11.18.29.3,vaded unmatta-vad vidvān
11.18.29.4,go-caryāṁ naigamaś caret
11.18.30.1,veda-vāda-rato na syān
11.18.30.2,na pāṣaṇḍī na haitukaḥ
11.18.30.3,śuṣka-vāda-vivāde na
11.18.30.4,kañcit pakṣaṁ samāśrayet
11.18.31.1,nodvijeta janād dhīro
11.18.31.2,janaṁ codvejayen na tu
11.18.31.3,ati-vādāṁs titikṣeta
11.18.31.4,nāvamanyeta kañcana
11.18.31.5,deham uddiśya paśu-vad
11.18.31.6,vairaṁ kuryān na kenacit
11.18.32.1,eka eva paro hy ātmā
11.18.32.2,bhūteṣv ātmany avasthitaḥ
11.18.32.3,yathendur uda-pātreṣu
11.18.32.4,bhūtāny ekātmakāni ca
11.18.33.1,alabdhvā na viṣīdeta
11.18.33.2,kāle kāle ’śanaṁ kvacit
11.18.33.3,labdhvā na hṛṣyed dhṛtimān
11.18.33.4,ubhayaṁ daiva-tantritam
11.18.34.1,āhārārthaṁ samīheta
11.18.34.2,yuktaṁ tat-prāṇa-dhāraṇam
11.18.34.3,tattvaṁ vimṛśyate tena
11.18.34.4,tad vijñāya vimucyate
11.18.35.1,yadṛcchayopapannānnam
11.18.35.2,adyāc chreṣṭham utāparam
11.18.35.3,tathā vāsas tathā śayyāṁ
11.18.35.4,prāptaṁ prāptaṁ bhajen muniḥ
11.18.36.1,śaucam ācamanaṁ snānaṁ
11.18.36.2,na tu codanayā caret
11.18.36.3,anyāṁś ca niyamāñ jñānī
11.18.36.4,yathāhaṁ līlayeśvaraḥ
11.18.37.1,na hi tasya vikalpākhyā
11.18.37.2,yā ca mad-vīkṣayā hatā
11.18.37.3,ā-dehāntāt kvacit khyātis
11.18.37.4,tataḥ sampadyate mayā
11.18.38.1,duḥkhodarkeṣu kāmeṣu
11.18.38.2,jāta-nirveda ātmavān
11.18.38.3,ajijñāsita-mad-dharmo
11.18.38.4,muniṁ gurum upavrajet
11.18.39.1,tāvat paricared bhaktaḥ
11.18.39.2,śraddhāvān anasūyakaḥ
11.18.39.3,yāvad brahma vijānīyān
11.18.39.4,mām eva gurum ādṛtaḥ
11.18.40-41.1,yas tv asaṁyata-ṣaḍ-vargaḥ
11.18.40-41.2,pracaṇḍendriya-sārathiḥ
11.18.40-41.3,jñāna-vairāgya-rahitas
11.18.40-41.4,tridaṇḍam upajīvati
11.18.42.1,bhikṣor dharmaḥ śamo ’hiṁsā
11.18.42.2,tapa īkṣā vanaukasaḥ
11.18.42.3,gṛhiṇo bhūta-rakṣejyā
11.18.42.4,dvijasyācārya-sevanam
11.18.43.1,brahmacaryaṁ tapaḥ śaucaṁ
11.18.43.2,santoṣo bhūta-sauhṛdam
11.18.43.3,gṛhasthasyāpy ṛtau gantuḥ
11.18.43.4,sarveṣāṁ mad-upāsanam
11.18.44.1,iti māṁ yaḥ sva-dharmeṇa
11.18.44.2,bhajen nityam ananya-bhāk
11.18.44.3,sarva-bhūteṣu mad-bhāvo
11.18.44.4,mad-bhaktiṁ vindate dṛḍhām
11.18.45.1,bhaktyoddhavānapāyinyā
11.18.45.2,sarva-loka-maheśvaram
11.18.45.3,sarvotpatty-apyayaṁ brahma
11.18.45.4,kāraṇaṁ mopayāti saḥ
11.18.46.1,iti sva-dharma-nirṇikta-
11.18.46.2,sattvo nirjñāta-mad-gatiḥ
11.18.46.3,jñāna-vijñāna-sampanno
11.18.46.4,na cirāt samupaiti mām
11.18.47.1,varṇāśramavatāṁ dharma
11.18.47.2,eṣa ācāra-lakṣaṇaḥ
11.18.47.3,sa eva mad-bhakti-yuto
11.18.47.4,niḥśreyasa-karaḥ paraḥ
11.18.48.1,etat te ’bhihitaṁ sādho
11.18.48.2,bhavān pṛcchati yac ca mām
11.18.48.3,yathā sva-dharma-saṁyukto
11.18.48.4,bhakto māṁ samiyāt param
11.19.1.1,śrī-bhagavān uvāca
11.19.2.1,jñāninas tv aham eveṣṭaḥ
11.19.2.2,svārtho hetuś ca sammataḥ
11.19.2.3,svargaś caivāpavargaś ca
11.19.2.4,nānyo ’rtho mad-ṛte priyaḥ
11.19.3.1,jñāna-vijñāna-saṁsiddhāḥ
11.19.3.2,padaṁ śreṣṭhaṁ vidur mama
11.19.3.3,jñānī priyatamo ’to me
11.19.3.4,jñānenāsau bibharti mām
11.19.4.1,tapas tīrthaṁ japo dānaṁ
11.19.4.2,pavitrāṇītarāṇi ca
11.19.4.3,nālaṁ kurvanti tāṁ siddhiṁ
11.19.4.4,yā jñāna-kalayā kṛtā
11.19.5.1,tasmāj jñānena sahitaṁ
11.19.5.2,jñātvā svātmānam uddhava
11.19.5.3,jñāna-vijñāna-sampanno
11.19.5.4,bhaja māṁ bhakti-bhāvataḥ
11.19.6.1,jñāna-vijñāna-yajñena
11.19.6.2,mām iṣṭvātmānam ātmani
11.19.6.3,sarva-yajña-patiṁ māṁ vai
11.19.6.4,saṁsiddhiṁ munayo ’gaman
11.19.7.1,tvayy uddhavāśrayati yas tri-vidho vikāro
11.19.7.2,māyāntarāpatati nādy-apavargayor yat
11.19.7.3,janmādayo ’sya yad amī tava tasya kiṁ syur
11.19.7.4,ādy-antayor yad asato ’sti tad eva madhye
11.19.8.1,śrī-uddhava uvāca
11.19.9.1,tāpa-trayeṇābhihatasya ghore
11.19.9.2,santapyamānasya bhavādhvanīśa
11.19.9.3,paśyāmi nānyac charaṇaṁ tavāṅghri-
11.19.9.4,dvandvātapatrād amṛtābhivarṣāt
11.19.10.1,daṣṭaṁ janaṁ sampatitaṁ bile ’smin
11.19.10.2,kālāhinā kṣudra-sukhoru-tarṣam
11.19.10.3,samuddharainaṁ kṛpayāpavargyair
11.19.10.4,vacobhir āsiñca mahānubhāva
11.19.11.1,śrī-bhagavān uvāca
11.19.12.1,nivṛtte bhārate yuddhe
11.19.12.2,suhṛn-nidhana-vihvalaḥ
11.19.12.3,śrutvā dharmān bahūn paścān
11.19.12.4,mokṣa-dharmān apṛcchata
11.19.13.1,tān ahaṁ te ’bhidhāsyāmi
11.19.13.2,deva-vrata-mukhāc chrutān
11.19.13.3,jñāna-vairāgya-vijñāna-
11.19.13.4,śraddhā-bhakty-upabṛṁhitān
11.19.14.1,navaikādaśa pañca trīn
11.19.14.2,bhāvān bhūteṣu yena vai
11.19.14.3,īkṣetāthaikam apy eṣu
11.19.14.4,taj jñānaṁ mama niścitam
11.19.15.1,etad eva hi vijñānaṁ
11.19.15.2,na tathaikena yena yat
11.19.15.3,sthity-utpatty-apyayān paśyed
11.19.15.4,bhāvānāṁ tri-guṇātmanām
11.19.16.1,ādāv ante ca madhye ca
11.19.16.2,sṛjyāt sṛjyaṁ yad anviyāt
11.19.16.3,punas tat-pratisaṅkrāme
11.19.16.4,yac chiṣyeta tad eva sat
11.19.17.1,śrutiḥ pratyakṣam aitihyam
11.19.17.2,anumānaṁ catuṣṭayam
11.19.17.3,pramāṇeṣv anavasthānād
11.19.17.4,vikalpāt sa virajyate
11.19.18.1,karmaṇāṁ pariṇāmitvād
11.19.18.2,ā-viriñcyād amaṅgalam
11.19.18.3,vipaścin naśvaraṁ paśyed
11.19.18.4,adṛṣṭam api dṛṣṭa-vat
11.19.19.1,bhakti-yogaḥ puraivoktaḥ
11.19.19.2,prīyamāṇāya te ’nagha
11.19.19.3,punaś ca kathayiṣyāmi
11.19.19.4,mad-bhakteḥ kāraṇaṁ paraṁ
11.19.20-24.1,śraddhāmṛta-kathāyāṁ me
11.19.20-24.2,śaśvan mad-anukīrtanam
11.19.20-24.3,pariniṣṭhā ca pūjāyāṁ
11.19.20-24.4,stutibhiḥ stavanaṁ mama
11.19.25.1,yadātmany arpitaṁ cittaṁ
11.19.25.2,śāntaṁ sattvopabṛṁhitam
11.19.25.3,dharmaṁ jñānaṁ sa vairāgyam
11.19.25.4,aiśvaryaṁ cābhipadyate
11.19.26.1,yad arpitaṁ tad vikalpe
11.19.26.2,indriyaiḥ paridhāvati
11.19.26.3,rajas-valaṁ cāsan-niṣṭhaṁ
11.19.26.4,cittaṁ viddhi viparyayam
11.19.27.1,dharmo mad-bhakti-kṛt prokto
11.19.27.2,jñānaṁ caikātmya-darśanam
11.19.27.3,guṇesv asaṅgo vairāgyam
11.19.27.4,aiśvaryaṁ cāṇimādayaḥ
11.19.28-32.1,śrī-uddhava uvāca
11.19.33-35.1,śrī-bhagavān uvāca
11.19.36-39.1,śamo man-niṣṭhatā buddher
11.19.36-39.2,dama indriya-saṁyamaḥ
11.19.36-39.3,titikṣā duḥkha-sammarṣo
11.19.36-39.4,jihvopastha-jayo dhṛtiḥ
11.19.40-45.1,bhago ma aiśvaro bhāvo
11.19.40-45.2,lābho mad-bhaktir uttamaḥ
11.19.40-45.3,vidyātmani bhidā-bādho
11.19.40-45.4,jugupsā hrīr akarmasu
11.20.1.1,śrī-uddhava uvāca
11.20.2.1,varṇāśrama-vikalpaṁ ca
11.20.2.2,pratilomānulomajam
11.20.2.3,dravya-deśa-vayaḥ-kālān
11.20.2.4,svargaṁ narakam eva ca
11.20.3.1,guṇa-doṣa-bhidā-dṛṣṭim
11.20.3.2,antareṇa vacas tava
11.20.3.3,niḥśreyasaṁ kathaṁ nṝṇāṁ
11.20.3.4,niṣedha-vidhi-lakṣaṇam
11.20.4.1,pitṛ-deva-manuṣyānāṁ
11.20.4.2,vedaś cakṣus taveśvara
11.20.4.3,śreyas tv anupalabdhe ’rthe
11.20.4.4,sādhya-sādhanayor api
11.20.5.1,guṇa-doṣa-bhidā-dṛṣṭir
11.20.5.2,nigamāt te na hi svataḥ
11.20.5.3,nigamenāpavādaś ca
11.20.5.4,bhidāyā iti ha bhramaḥ
11.20.6.1,śrī-bhagavān uvāca
11.20.7.1,nirviṇṇānāṁ jñāna-yogo
11.20.7.2,nyāsinām iha karmasu
11.20.7.3,teṣv anirviṇṇa-cittānāṁ
11.20.7.4,karma-yogas tu kāminām
11.20.9.1,tāvat karmāṇi kurvīta
11.20.9.2,na nirvidyeta yāvatā
11.20.9.3,mat-kathā-śravaṇādau vā
11.20.9.4,śraddhā yāvan na jāyate
11.20.10.1,sva-dharma-stho yajan yajñair
11.20.10.2,anāśīḥ-kāma uddhava
11.20.10.3,na yāti svarga-narakau
11.20.10.4,yady anyan na samācaret
11.20.11.1,asmiḻ loke vartamānaḥ
11.20.11.2,sva-dharma-stho ’naghaḥ śuciḥ
11.20.11.3,jñānaṁ viśuddham āpnoti
11.20.11.4,mad-bhaktiṁ vā yadṛcchayā
11.20.12.1,svargiṇo ’py etam icchanti
11.20.12.2,lokaṁ nirayiṇas tathā
11.20.12.3,sādhakaṁ jñāna-bhaktibhyām
11.20.12.4,ubhayaṁ tad-asādhakam
11.20.13.1,na naraḥ svar-gatiṁ kāṅkṣen
11.20.13.2,nārakīṁ vā vicakṣaṇaḥ
11.20.13.3,nemaṁ lokaṁ ca kāṅkṣeta
11.20.13.4,dehāveśāt pramādyati
11.20.14.1,etad vidvān purā mṛtyor
11.20.14.2,abhavāya ghaṭeta saḥ
11.20.14.3,apramatta idaṁ jñātvā
11.20.14.4,martyam apy artha-siddhi-dam
11.20.15.1,chidyamānaṁ yamair etaiḥ
11.20.15.2,kṛta-nīḍaṁ vanaspatim
11.20.15.3,khagaḥ sva-ketam utsṛjya
11.20.15.4,kṣemaṁ yāti hy alampaṭaḥ
11.20.16.1,aho-rātraiś chidyamānaṁ
11.20.16.2,buddhvāyur bhaya-vepathuḥ
11.20.16.3,mukta-saṅgaḥ paraṁ buddhvā
11.20.16.4,nirīha upaśāmyati
11.20.17.1,nṛ-deham ādyaṁ su-labhaṁ su-durlabhaṁ
11.20.17.2,plavaṁ su-kalpaṁ guru-karṇadhāram
11.20.17.3,mayānukūlena nabhasvateritaṁ
11.20.17.4,pumān bhavābdhiṁ na taret sa ātma-hā
11.20.18.1,yadārambheṣu nirviṇṇo
11.20.18.2,viraktaḥ saṁyatendriyaḥ
11.20.18.3,abhyāsenātmano yogī
11.20.18.4,dhārayed acalaṁ manaḥ
11.20.19.1,dhāryamāṇaṁ mano yarhi
11.20.19.2,bhrāmyad āśv anavasthitam
11.20.19.3,atandrito ’nurodhena
11.20.19.4,mārgeṇātma-vaśaṁ nayet
11.20.20.1,mano-gatiṁ na visṛjej
11.20.20.2,jita-prāṇo jitendriyaḥ
11.20.20.3,sattva-sampannayā buddhyā
11.20.20.4,mana ātma-vaśaṁ nayet
11.20.21.1,eṣa vai paramo yogo
11.20.21.2,manasaḥ saṅgrahaḥ smṛtaḥ
11.20.21.3,hṛdaya-jñatvam anvicchan
11.20.21.4,damyasyevārvato muhuḥ
11.20.22.1,sāṅkhyena sarva-bhāvānāṁ
11.20.22.2,pratilomānulomataḥ
11.20.22.3,bhavāpyayāv anudhyāyen
11.20.22.4,mano yāvat prasīdati
11.20.23.1,nirviṇṇasya viraktasya
11.20.23.2,puruṣasyokta-vedinaḥ
11.20.23.3,manas tyajati daurātmyaṁ
11.20.23.4,cintitasyānucintayā
11.20.24.1,yamādibhir yoga-pathair
11.20.24.2,ānvīkṣikyā ca vidyayā
11.20.24.3,mamārcopāsanābhir vā
11.20.24.4,nānyair yogyaṁ smaren manaḥ
11.20.25.1,yadi kuryāt pramādena
11.20.25.2,yogī karma vigarhitam
11.20.25.3,yogenaiva dahed aṁho
11.20.25.4,nānyat tatra kadācana
11.20.26.1,sve sve ’dhikāre yā niṣṭhā
11.20.26.2,sa guṇaḥ parikīrtitaḥ
11.20.26.3,karmaṇāṁ jāty-aśuddhānām
11.20.26.4,anena niyamaḥ kṛtaḥ
11.20.26.5,guṇa-doṣa-vidhānena
11.20.26.6,saṅgānāṁ tyājanecchayā
11.20.27-28.1,jāta-śraddho mat-kathāsu
11.20.27-28.2,nirviṇṇaḥ sarva-karmasu
11.20.27-28.3,veda duḥkhātmakān kāmān
11.20.27-28.4,parityāge ’py anīśvaraḥ
11.20.29.1,proktena bhakti-yogena
11.20.29.2,bhajato māsakṛn muneḥ
11.20.29.3,kāmā hṛdayyā naśyanti
11.20.29.4,sarve mayi hṛdi sthite
11.20.30.1,bhidyate hṛdaya-granthiś
11.20.30.2,chidyante sarva-saṁśayāḥ
11.20.30.3,kṣīyante cāsya karmāṇi
11.20.30.4,mayi dṛṣṭe ’khilātmani
11.20.31.1,tasmān mad-bhakti-yuktasya
11.20.31.2,yogino vai mad-ātmanaḥ
11.20.31.3,na jñānaṁ na ca vairāgyaṁ
11.20.31.4,prāyaḥ śreyo bhaved iha
11.20.32-33.1,yat karmabhir yat tapasā
11.20.32-33.2,jñāna-vairāgyataś ca yat
11.20.32-33.3,yogena dāna-dharmeṇa
11.20.32-33.4,śreyobhir itarair api
11.20.34.1,na kiñcit sādhavo dhīrā
11.20.34.2,bhaktā hy ekāntino mama
11.20.34.3,vāñchanty api mayā dattaṁ
11.20.34.4,kaivalyam apunar-bhavam
11.20.35.1,nairapekṣyaṁ paraṁ prāhur
11.20.35.2,niḥśreyasam analpakam
11.20.35.3,tasmān nirāśiṣo bhaktir
11.20.35.4,nirapekṣasya me bhavet
11.20.36.1,na mayy ekānta-bhaktānāṁ
11.20.36.2,guṇa-doṣodbhavā guṇāḥ
11.20.36.3,sādhūnāṁ sama-cittānāṁ
11.20.36.4,buddheḥ param upeyuṣām
11.20.37.1,evam etān mayā diṣṭān
11.20.37.2,anutiṣṭhanti me pathaḥ
11.20.37.3,kṣemaṁ vindanti mat-sthānaṁ
11.20.37.4,yad brahma paramaṁ viduḥ
11.21.1.1,śrī-bhagavān uvāca
11.21.2.1,sve sve ’dhikāre yā niṣṭhā
11.21.2.2,sa guṇaḥ parikīrtitaḥ
11.21.2.3,viparyayas tu doṣaḥ syād
11.21.2.4,ubhayor eṣa niścayaḥ
11.21.3.1,śuddhy-aśuddhī vidhīyete
11.21.3.2,samāneṣv api vastuṣu
11.21.3.3,dravyasya vicikitsārthaṁ
11.21.3.4,guṇa-doṣau śubhāśubhau
11.21.3.5,dharmārthaṁ vyavahārārthaṁ
11.21.3.6,yātrārtham iti cānagha
11.21.4.1,darśito ’yaṁ mayācāro
11.21.4.2,dharmam udvahatāṁ dhuram
11.21.5.1,bhūmy-ambv-agny-anilākāśā
11.21.5.2,bhūtānāṁ pañca-dhātavaḥ
11.21.5.3,ā-brahma-sthāvarādīnāṁ
11.21.5.4,śārīrā ātma-saṁyutāḥ
11.21.6.1,vedena nāma-rūpāṇi
11.21.6.2,viṣamāṇi sameṣv api
11.21.6.3,dhātuṣūddhava kalpyanta
11.21.6.4,eteṣāṁ svārtha-siddhaye
11.21.7.1,deśa-kālādi-bhāvānāṁ
11.21.7.2,vastūnāṁ mama sattama
11.21.7.3,guṇa-doṣau vidhīyete
11.21.7.4,niyamārthaṁ hi karmaṇām
11.21.8.1,akṛṣṇa-sāro deśānām
11.21.8.2,abrahmaṇyo ’sucir bhavet
11.21.8.3,kṛṣṇa-sāro ’py asauvīra-
11.21.8.4,kīkaṭāsaṁskṛteriṇam
11.21.9.1,karmaṇyo guṇavān kālo
11.21.9.2,dravyataḥ svata eva vā
11.21.9.3,yato nivartate karma
11.21.9.4,sa doṣo ’karmakaḥ smṛtaḥ
11.21.10.1,dravyasya śuddhy-aśuddhī ca
11.21.10.2,dravyeṇa vacanena ca
11.21.10.3,saṁskāreṇātha kālena
11.21.10.4,mahatvālpatayātha vā
11.21.11.1,śaktyāśaktyātha vā buddhyā
11.21.11.2,samṛddhyā ca yad ātmane
11.21.11.3,aghaṁ kurvanti hi yathā
11.21.11.4,deśāvasthānusārataḥ
11.21.12.1,dhānya-dārv-asthi-tantūnāṁ
11.21.12.2,rasa-taijasa-carmaṇām
11.21.12.3,kāla-vāyv-agni-mṛt-toyaiḥ
11.21.12.4,pārthivānāṁ yutāyutaiḥ
11.21.13.1,amedhya-liptaṁ yad yena
11.21.13.2,gandha-lepaṁ vyapohati
11.21.13.3,bhajate prakṛtiṁ tasya
11.21.13.4,tac chaucaṁ tāvad iṣyate
11.21.14.1,snāna-dāna-tapo-’vasthā-
11.21.14.2,vīrya-saṁskāra-karmabhiḥ
11.21.14.3,mat-smṛtyā cātmanaḥ śaucaṁ
11.21.14.4,śuddhaḥ karmācared dvijaḥ
11.21.15.1,mantrasya ca parijñānaṁ
11.21.15.2,karma-śuddhir mad-arpaṇam
11.21.15.3,dharmaḥ sampadyate ṣaḍbhir
11.21.15.4,adharmas tu viparyayaḥ
11.21.16.1,kvacid guṇo ’pi doṣaḥ syād
11.21.16.2,doṣo ’pi vidhinā guṇaḥ
11.21.16.3,guṇa-doṣārtha-niyamas
11.21.16.4,tad-bhidām eva bādhate
11.21.17.1,samāna-karmācaraṇaṁ
11.21.17.2,patitānāṁ na pātakam
11.21.17.3,autpattiko guṇaḥ saṅgo
11.21.17.4,na śayānaḥ pataty adhaḥ
11.21.18.1,yato yato nivarteta
11.21.18.2,vimucyeta tatas tataḥ
11.21.18.3,eṣa dharmo nṛṇāṁ kṣemaḥ
11.21.18.4,śoka-moha-bhayāpahaḥ
11.21.19.1,viṣayeṣu guṇādhyāsāt
11.21.19.2,puṁsaḥ saṅgas tato bhavet
11.21.19.3,saṅgāt tatra bhavet kāmaḥ
11.21.19.4,kāmād eva kalir nṛṇām
11.21.20.1,kaler durviṣahaḥ krodhas
11.21.20.2,tamas tam anuvartate
11.21.20.3,tamasā grasyate puṁsaś
11.21.20.4,cetanā vyāpinī drutam
11.21.21.1,tayā virahitaḥ sādho
11.21.21.2,jantuḥ śūnyāya kalpate
11.21.21.3,tato ’sya svārtha-vibhraṁśo
11.21.21.4,mūrcchitasya mṛtasya ca
11.21.22.1,viṣayābhiniveśena
11.21.22.2,nātmānaṁ veda nāparam
11.21.22.3,vṛkṣa jīvikayā jīvan
11.21.22.4,vyarthaṁ bhastreva yaḥ śvasan
11.21.23.1,phala-śrutir iyaṁ nṝṇāṁ
11.21.23.2,na śreyo rocanaṁ param
11.21.23.3,śreyo-vivakṣayā proktaṁ
11.21.23.4,yathā bhaiṣajya-rocanam
11.21.24.1,utpattyaiva hi kāmeṣu
11.21.24.2,prāṇeṣu sva-janeṣu ca
11.21.24.3,āsakta-manaso martyā
11.21.24.4,ātmano ’nartha-hetuṣu
11.21.25.1,natān aviduṣaḥ svārthaṁ
11.21.25.2,bhrāmyato vṛjinādhvani
11.21.25.3,kathaṁ yuñjyāt punas teṣu
11.21.25.4,tāṁs tamo viśato budhaḥ
11.21.26.1,evaṁ vyavasitaṁ kecid
11.21.26.2,avijñāya kubuddhayaḥ
11.21.26.3,phala-śrutiṁ kusumitāṁ
11.21.26.4,na veda-jñā vadanti hi
11.21.27.1,kāminaḥ kṛpaṇā lubdhāḥ
11.21.27.2,puṣpeṣu phala-buddhayaḥ
11.21.27.3,agni-mugdhā dhūma-tāntāḥ
11.21.27.4,svaṁ lokaṁ na vidanti te
11.21.28.1,na te mām aṅga jānanti
11.21.28.2,hṛdi-sthaṁ ya idaṁ yataḥ
11.21.28.3,uktha-śastrā hy asu-tṛpo
11.21.28.4,yathā nīhāra-cakṣuṣaḥ
11.21.29-30.1,te me matam avijñāya
11.21.29-30.2,parokṣaṁ viṣayātmakāḥ
11.21.29-30.3,hiṁsāyāṁ yadi rāgaḥ syād
11.21.29-30.4,yajña eva na codanā
11.21.31.1,svapnopamam amuṁ lokam
11.21.31.2,asantaṁ śravaṇa-priyam
11.21.31.3,āśiṣo hṛdi saṅkalpya
11.21.31.4,tyajanty arthān yathā vaṇik
11.21.32.1,rajaḥ-sattva-tamo-niṣṭhā
11.21.32.2,rajaḥ-sattva-tamo-juṣaḥ
11.21.32.3,upāsata indra-mukhyān
11.21.32.4,devādīn na yathaiva mām
11.21.33-34.1,iṣṭveha devatā yajñair
11.21.33-34.2,gatvā raṁsyāmahe divi
11.21.33-34.3,tasyānta iha bhūyāsma
11.21.33-34.4,mahā-śālā mahā-kulāḥ
11.21.35.1,vedā brahmātma-viṣayās
11.21.35.2,tri-kāṇḍa-viṣayā ime
11.21.35.3,parokṣa-vādā ṛṣayaḥ
11.21.35.4,parokṣaṁ mama ca priyam
11.21.36.1,śabda-brahma su-durbodhaṁ
11.21.36.2,prāṇendriya-mano-mayam
11.21.36.3,ananta-pāraṁ gambhīraṁ
11.21.36.4,durvigāhyaṁ samudra-vat
11.21.37.1,mayopabṛṁhitaṁ bhūmnā
11.21.37.2,brahmaṇānanta-śaktinā
11.21.37.3,bhūteṣu ghoṣa-rūpeṇa
11.21.37.4,viseṣūrṇeva lakṣyate
11.21.38-40.1,yathorṇanābhir hṛdayād
11.21.38-40.2,ūrṇām udvamate mukhāt
11.21.38-40.3,ākāśād ghoṣavān prāṇo
11.21.38-40.4,manasā sparśa-rūpiṇā
11.21.41.1,gāyatry uṣṇig anuṣṭup ca
11.21.41.2,bṛhatī paṅktir eva ca
11.21.41.3,triṣṭub jagaty aticchando
11.21.41.4,hy atyaṣṭy-atijagad-virāṭ
11.21.42.1,kiṁ vidhatte kim ācaṣṭe
11.21.42.2,kim anūdya vikalpayet
11.21.42.3,ity asyā hṛdayaṁ loke
11.21.42.4,nānyo mad veda kaścana
11.21.43.1,māṁ vidhatte ’bhidhatte māṁ
11.21.43.2,vikalpyāpohyate tv aham
11.21.43.3,etāvān sarva-vedārthaḥ
11.21.43.4,śabda āsthāya māṁ bhidām
11.21.43.5,māyā-mātram anūdyānte
11.21.43.6,pratiṣidhya prasīdati
11.22.1-3.1,śrī-uddhava uvāca
11.22.4.1,śrī-bhagavān uvāca
11.22.5.1,naitad evaṁ yathāttha tvaṁ
11.22.5.2,yad ahaṁ vacmi tat tathā
11.22.5.3,evaṁ vivadatāṁ hetuṁ
11.22.5.4,śaktayo me duratyayāḥ
11.22.6.1,yāsāṁ vyatikarād āsīd
11.22.6.2,vikalpo vadatāṁ padam
11.22.6.3,prāpte śama-dame ’pyeti
11.22.6.4,vādas tam anu śāmyati
11.22.7.1,parasparānupraveśāt
11.22.7.2,tattvānāṁ puruṣarṣabha
11.22.7.3,paurvāparya-prasaṅkhyānaṁ
11.22.7.4,yathā vaktur vivakṣitam
11.22.8.1,ekasminn api dṛśyante
11.22.8.2,praviṣṭānītarāṇi ca
11.22.8.3,pūrvasmin vā parasmin vā
11.22.8.4,tattve tattvāni sarvaśaḥ
11.22.9.1,paurvāparyam ato ’mīṣāṁ
11.22.9.2,prasaṅkhyānam abhīpsatām
11.22.9.3,yathā viviktaṁ yad-vaktraṁ
11.22.9.4,gṛhṇīmo yukti-sambhavāt
11.22.10.1,anādy-avidyā-yuktasya
11.22.10.2,puruṣasyātma-vedanam
11.22.10.3,svato na sambhavād anyas
11.22.10.4,tattva-jño jñāna-do bhavet
11.22.11.1,puruṣeśvarayor atra
11.22.11.2,na vailakṣaṇyam aṇv api
11.22.11.3,tad-anya-kalpanāpārthā
11.22.11.4,jñānaṁ ca prakṛter guṇaḥ
11.22.12.1,prakṛtir guṇa-sāmyaṁ vai
11.22.12.2,prakṛter nātmano guṇāḥ
11.22.12.3,sattvaṁ rajas tama iti
11.22.12.4,sthity-utpatty-anta-hetavaḥ
11.22.13.1,sattvaṁ jñānaṁ rajaḥ karma
11.22.13.2,tamo ’jñānam ihocyate
11.22.13.3,guṇa-vyatikaraḥ kālaḥ
11.22.13.4,svabhāvaḥ sūtram eva ca
11.22.14.1,puruṣaḥ prakṛtir vyaktam
11.22.14.2,ahaṅkāro nabho ’nilaḥ
11.22.14.3,jyotir āpaḥ kṣitir iti
11.22.14.4,tattvāny uktāni me nava
11.22.15.1,śrotraṁ tvag darśanaṁ ghrāṇo
11.22.15.2,jihveti jñāna-śaktayaḥ
11.22.15.3,vāk-pāṇy-upastha-pāyv-aṅghriḥ
11.22.15.4,karmāṇy aṅgobhayaṁ manaḥ
11.22.16.1,śabdaḥ sparśo raso gandho
11.22.16.2,rūpaṁ cety artha-jātayaḥ
11.22.16.3,gaty-ukty-utsarga-śilpāni
11.22.16.4,karmāyatana-siddhayaḥ
11.22.17.1,sargādau prakṛtir hy asya
11.22.17.2,kārya-kāraṇa-rūpiṇī
11.22.17.3,sattvādibhir guṇair dhatte
11.22.17.4,puruṣo ’vyakta īkṣate
11.22.18.1,vyaktādayo vikurvāṇā
11.22.18.2,dhātavaḥ puruṣekṣayā
11.22.18.3,labdha-vīryāḥ sṛjanty aṇḍaṁ
11.22.18.4,saṁhatāḥ prakṛter balāt
11.22.19.1,saptaiva dhātava iti
11.22.19.2,tatrārthāḥ pañca khādayaḥ
11.22.19.3,jñānam ātmobhayādhāras
11.22.19.4,tato dehendriyāsavaḥ
11.22.20.1,ṣaḍ ity atrāpi bhūtāni
11.22.20.2,pañca ṣaṣṭhaḥ paraḥ pumān
11.22.20.3,tair yukta ātma-sambhūtaiḥ
11.22.20.4,sṛṣṭvedaṁ samapāviśat
11.22.21.1,catvāry eveti tatrāpi
11.22.21.2,teja āpo ’nnam ātmanaḥ
11.22.21.3,jātāni tair idaṁ jātaṁ
11.22.21.4,janmāvayavinaḥ khalu
11.22.22.1,saṅkhyāne saptadaśake
11.22.22.2,bhūta-mātrendriyāṇi ca
11.22.22.3,pañca pañcaika-manasā
11.22.22.4,ātmā saptadaśaḥ smṛtaḥ
11.22.23.1,tadvat ṣoḍaśa-saṅkhyāne
11.22.23.2,ātmaiva mana ucyate
11.22.23.3,bhūtendriyāṇi pañcaiva
11.22.23.4,mana ātmā trayodaśa
11.22.24.1,ekādaśatva ātmāsau
11.22.24.2,mahā-bhūtendriyāṇi ca
11.22.24.3,aṣṭau prakṛtayaś caiva
11.22.24.4,puruṣaś ca navety atha
11.22.25.1,iti nānā-prasaṅkhyānaṁ
11.22.25.2,tattvānām ṛṣibhiḥ kṛtam
11.22.25.3,sarvaṁ nyāyyaṁ yuktimattvād
11.22.25.4,viduṣāṁ kim aśobhanam
11.22.26.1,śrī-uddhava uvāca
11.22.27.1,evaṁ me puṇḍarīkākṣa
11.22.27.2,mahāntaṁ saṁśayaṁ hṛdi
11.22.27.3,chettum arhasi sarva-jña
11.22.27.4,vacobhir naya-naipuṇaiḥ
11.22.28.1,tvatto jñānaṁ hi jīvānāṁ
11.22.28.2,pramoṣas te ’tra śaktitaḥ
11.22.28.3,tvam eva hy ātma-māyāyā
11.22.28.4,gatiṁ vettha na cāparaḥ
11.22.29.1,śrī-bhagavān uvāca
11.22.30.1,mamāṅga māyā guṇa-mayy anekadhā
11.22.30.2,vikalpa-buddhīś ca guṇair vidhatte
11.22.30.3,vaikārikas tri-vidho ’dhyātmam ekam
11.22.30.4,athādhidaivam adhibhūtam anyat
11.22.31.1,dṛg rūpam ārkaṁ vapur atra randhre
11.22.31.2,parasparaṁ sidhyati yaḥ svataḥ khe
11.22.31.3,ātmā yad eṣām aparo ya ādyaḥ
11.22.31.4,svayānubhūtyākhila-siddha-siddhiḥ
11.22.32.1,evaṁ tvag-ādi śravaṇādi cakṣur
11.22.32.2,jihvādi nāsādi ca citta-yuktam
11.22.33.1,yo ’sau guṇa-kṣobha-kṛto vikāraḥ
11.22.33.2,pradhāna-mūlān mahataḥ prasūtaḥ
11.22.33.3,ahaṁ tri-vṛn moha-vikalpa-hetur
11.22.33.4,vaikārikas tāmasa aindriyaś ca
11.22.34.1,ātmāparijñāna-mayo vivādo
11.22.34.2,hy astīti nāstīti bhidārtha-niṣṭhaḥ
11.22.34.3,vyartho ’pi naivoparameta puṁsāṁ
11.22.34.4,mattaḥ parāvṛtta-dhiyāṁ sva-lokāt
11.22.35-36.1,śrī-uddhava uvāca
11.22.37.1,śrī-bhagavān uvāca
11.22.38.1,dhyāyan mano ’nu viṣayān
11.22.38.2,dṛṣṭān vānuśrutān atha
11.22.38.3,udyat sīdat karma-tantraṁ
11.22.38.4,smṛtis tad anu śāmyati
11.22.39.1,viṣayābhiniveśena
11.22.39.2,nātmānaṁ yat smaret punaḥ
11.22.39.3,jantor vai kasyacid dhetor
11.22.39.4,mṛtyur atyanta-vismṛtiḥ
11.22.40.1,janma tv ātmatayā puṁsaḥ
11.22.40.2,sarva-bhāvena bhūri-da
11.22.40.3,viṣaya-svīkṛtiṁ prāhur
11.22.40.4,yathā svapna-manorathaḥ
11.22.41.1,svapnaṁ manorathaṁ cetthaṁ
11.22.41.2,prāktanaṁ na smaraty asau
11.22.41.3,tatra pūrvam ivātmānam
11.22.41.4,apūrvam cānupaśyati
11.22.42.1,indriyāyana-sṛṣṭyedaṁ
11.22.42.2,trai-vidhyaṁ bhāti vastuni
11.22.42.3,bahir-antar-bhidā-hetur
11.22.42.4,jano ’saj-jana-kṛd yathā
11.22.43.1,nityadā hy aṅga bhūtāni
11.22.43.2,bhavanti na bhavanti ca
11.22.43.3,kālenālakṣya-vegena
11.22.43.4,sūkṣmatvāt tan na dṛśyate
11.22.44.1,yathārciṣāṁ srotasāṁ ca
11.22.44.2,phalānāṁ vā vanaspateḥ
11.22.44.3,tathaiva sarva-bhūtānāṁ
11.22.44.4,vayo-’vasthādayaḥ kṛtāḥ
11.22.45.1,so ’yaṁ dīpo ’rciṣāṁ yadvat
11.22.45.2,srotasāṁ tad idaṁ jalam
11.22.45.3,so ’yaṁ pumān iti nṛṇāṁ
11.22.45.4,mṛṣā gīr dhīr mṛṣāyuṣām
11.22.46.1,mā svasya karma-bījena
11.22.46.2,jāyate so ’py ayaṁ pumān
11.22.46.3,mriyate vāmaro bhrāntyā
11.22.46.4,yathāgnir dāru-saṁyutaḥ
11.22.47.1,niṣeka-garbha-janmāni
11.22.47.2,bālya-kaumāra-yauvanam
11.22.47.3,vayo-madhyaṁ jarā mṛtyur
11.22.47.4,ity avasthās tanor nava
11.22.48.1,etā manoratha-mayīr
11.22.48.2,hānyasyoccāvacās tanūḥ
11.22.48.3,guṇa-saṅgād upādatte
11.22.48.4,kvacit kaścij jahāti ca
11.22.49.1,ātmanaḥ pitṛ-putrābhyām
11.22.49.2,anumeyau bhavāpyayau
11.22.49.3,na bhavāpyaya-vastūnām
11.22.49.4,abhijño dvaya-lakṣaṇaḥ
11.22.50.1,taror bīja-vipākābhyāṁ
11.22.50.2,yo vidvāñ janma-saṁyamau
11.22.50.3,taror vilakṣaṇo draṣṭā
11.22.50.4,evaṁ draṣṭā tanoḥ pṛthak
11.22.51.1,prakṛter evam ātmānam
11.22.51.2,avivicyābudhaḥ pumān
11.22.51.3,tattvena sparśa-sammūḍhaḥ
11.22.51.4,saṁsāraṁ pratipadyate
11.22.52.1,sattva-saṅgād ṛṣīn devān
11.22.52.2,rajasāsura-mānuṣān
11.22.52.3,tamasā bhūta-tiryaktvaṁ
11.22.52.4,bhrāmito yāti karmabhiḥ
11.22.53.1,nṛtyato gāyataḥ paśyan
11.22.53.2,yathaivānukaroti tān
11.22.53.3,evaṁ buddhi-guṇān paśyann
11.22.53.4,anīho ’py anukāryate
11.22.54-55.1,yathāmbhasā pracalatā
11.22.54-55.2,taravo ’pi calā iva
11.22.54-55.3,cakṣuṣā bhrāmyamāṇena
11.22.54-55.4,dṛśyate bhramatīva bhūḥ
11.22.56.1,arthe hy avidyamāne ’pi
11.22.56.2,saṁsṛtir na nivartate
11.22.56.3,dhyāyato viṣayān asya
11.22.56.4,svapne ’narthāgamo yathā
11.22.57.1,tasmād uddhava mā bhuṅkṣva
11.22.57.2,viṣayān asad-indriyaiḥ
11.22.57.3,ātmāgrahaṇa-nirbhātaṁ
11.22.57.4,paśya vaikalpikaṁ bhramam
11.22.58-59.1,kṣipto ’vamānito ’sadbhiḥ
11.22.58-59.2,pralabdho ’sūyito ’tha vā
11.22.58-59.3,tāḍitaḥ sanniruddho vā
11.22.58-59.4,vṛttyā vā parihāpitaḥ
11.22.60.1,śrī-uddhava uvāca
11.22.61.1,su-duḥsaham imaṁ manya
11.22.61.2,ātmany asad-atikramam
11.22.61.3,viduṣām api viśvātman
11.22.61.4,prakṛtir hi balīyasī
11.22.61.5,ṛte tvad-dharma-niratān
11.22.61.6,śāntāṁs te caraṇālayān
11.23.1.1,śrī-bādarāyaṇir uvāca
11.23.2.1,śrī-bhagavān uvāca
11.23.3.1,na tathā tapyate viddhaḥ
11.23.3.2,pumān bāṇais tu marma-gaiḥ
11.23.3.3,yathā tudanti marma-sthā
11.23.3.4,hy asatāṁ paruṣeṣavaḥ
11.23.4.1,kathayanti mahat puṇyam
11.23.4.2,itihāsam ihoddhava
11.23.4.3,tam ahaṁ varṇayiṣyāmi
11.23.4.4,nibodha su-samāhitaḥ
11.23.5.1,kenacid bhikṣuṇā gītaṁ
11.23.5.2,paribhūtena durjanaiḥ
11.23.5.3,smaratā dhṛti-yuktena
11.23.5.4,vipākaṁ nija-karmaṇām
11.23.6.1,avantiṣu dvijaḥ kaścid
11.23.6.2,āsīd āḍhyatamaḥ śriyā
11.23.6.3,vārtā-vṛttiḥ kadaryas tu
11.23.6.4,kāmī lubdho ’ti-kopanaḥ
11.23.7.1,jñātayo ’tithayas tasya
11.23.7.2,vāṅ-mātreṇāpi nārcitāḥ
11.23.7.3,śūnyāvasatha ātmāpi
11.23.7.4,kāle kāmair anarcitaḥ
11.23.8.1,duḥśīlasya kadaryasya
11.23.8.2,druhyante putra-bāndhavāḥ
11.23.8.3,dārā duhitaro bhṛtyā
11.23.8.4,viṣaṇṇā nācaran priyam
11.23.9.1,tasyaivaṁ yakṣa-vittasya
11.23.9.2,cyutasyobhaya-lokataḥ
11.23.9.3,dharma-kāma-vihīnasya
11.23.9.4,cukrudhuḥ pañca-bhāginaḥ
11.23.10.1,tad-avadhyāna-visrasta-
11.23.10.2,puṇya-skandhasya bhūri-da
11.23.10.3,artho ’py agacchan nidhanaṁ
11.23.10.4,bahv-āyāsa-pariśramaḥ
11.23.11.1,jñātyo jagṛhuḥ kiñcit
11.23.11.2,kiñcid dasyava uddhava
11.23.11.3,daivataḥ kālataḥ kiñcid
11.23.11.4,brahma-bandhor nṛ-pārthivāt
11.23.12.1,sa evaṁ draviṇe naṣṭe
11.23.12.2,dharma-kāma-vivarjitaḥ
11.23.12.3,upekṣitaś ca sva-janaiś
11.23.12.4,cintām āpa duratyayām
11.23.13.1,tasyaivaṁ dhyāyato dīrghaṁ
11.23.13.2,naṣṭa-rāyas tapasvinaḥ
11.23.13.3,khidyato bāṣpa-kaṇṭhasya
11.23.13.4,nirvedaḥ su-mahān abhūt
11.23.14.1,sa cāhedam aho kaṣṭaṁ
11.23.14.2,vṛthātmā me ’nutāpitaḥ
11.23.14.3,na dharmāya na kāmāya
11.23.14.4,yasyārthāyāsa īdṛśaḥ
11.23.15.1,prāyeṇārthāḥ kadaryāṇāṁ
11.23.15.2,na sukhāya kadācana
11.23.15.3,iha cātmopatāpāya
11.23.15.4,mṛtasya narakāya ca
11.23.16.1,yaśo yaśasvināṁ śuddhaṁ
11.23.16.2,ślāghyā ye guṇināṁ guṇāḥ
11.23.16.3,lobhaḥ sv-alpo ’pi tān hanti
11.23.16.4,śvitro rūpam ivepsitam
11.23.17.1,arthasya sādhane siddhe
11.23.17.2,utkarṣe rakṣaṇe vyaye
11.23.17.3,nāśopabhoga āyāsas
11.23.17.4,trāsaś cintā bhramo nṛṇām
11.23.18-19.1,steyaṁ hiṁsānṛtaṁ dambhaḥ
11.23.18-19.2,kāmaḥ krodhaḥ smayo madaḥ
11.23.18-19.3,bhedo vairam aviśvāsaḥ
11.23.18-19.4,saṁspardhā vyasanāni ca
11.23.20.1,bhidyante bhrātaro dārāḥ
11.23.20.2,pitaraḥ suhṛdas tathā
11.23.20.3,ekāsnigdhāḥ kākiṇinā
11.23.20.4,sadyaḥ sarve ’rayaḥ kṛtāḥ
11.23.21.1,arthenālpīyasā hy ete
11.23.21.2,saṁrabdhā dīpta-manyavaḥ
11.23.21.3,tyajanty āśu spṛdho ghnanti
11.23.21.4,sahasotsṛjya sauhṛdam
11.23.22.1,labdhvā janmāmara-prārthyaṁ
11.23.22.2,mānuṣyaṁ tad dvijāgryatām
11.23.22.3,tad anādṛtya ye svārthaṁ
11.23.22.4,ghnanti yānty aśubhāṁ gatim
11.23.23.1,svargāpavargayor dvāraṁ
11.23.23.2,prāpya lokam imaṁ pumān
11.23.23.3,draviṇe ko ’nuṣajjeta
11.23.23.4,martyo ’narthasya dhāmani
11.23.24.1,devarṣi-pitṛ-bhūtāni
11.23.24.2,jñātīn bandhūṁś ca bhāginaḥ
11.23.24.3,asaṁvibhajya cātmānaṁ
11.23.24.4,yakṣa-vittaḥ pataty adhaḥ
11.23.25.1,vyarthayārthehayā vittaṁ
11.23.25.2,pramattasya vayo balam
11.23.25.3,kuśalā yena sidhyanti
11.23.25.4,jaraṭhaḥ kiṁ nu sādhaye
11.23.26.1,kasmāt saṅkliśyate vidvān
11.23.26.2,vyarthayārthehayāsakṛt
11.23.26.3,kasyacin māyayā nūnaṁ
11.23.26.4,loko ’yaṁ su-vimohitaḥ
11.23.27.1,kiṁ dhanair dhana-dair vā kiṁ
11.23.27.2,kāmair vā kāma-dair uta
11.23.27.3,mṛtyunā grasyamānasya
11.23.27.4,karmabhir vota janma-daiḥ
11.23.28.1,nūnaṁ me bhagavāṁs tuṣṭaḥ
11.23.28.2,sarva-deva-mayo hariḥ
11.23.28.3,yena nīto daśām etāṁ
11.23.28.4,nirvedaś cātmanaḥ plavaḥ
11.23.29.1,so ’haṁ kālāvaśeṣeṇa
11.23.29.2,śoṣayiṣye ’ṅgam ātmanaḥ
11.23.29.3,apramatto ’khila-svārthe
11.23.29.4,yadi syāt siddha ātmani
11.23.30.1,tatra mām anumoderan
11.23.30.2,devās tri-bhuvaneśvarāḥ
11.23.30.3,muhūrtena brahma-lokaṁ
11.23.30.4,khaṭvāṅgaḥ samasādhayat
11.23.31.1,śrī-bhagavān uvāca
11.23.32.1,sa cacāra mahīm etāṁ
11.23.32.2,saṁyatātmendriyānilaḥ
11.23.32.3,bhikṣārthaṁ nagara-grāmān
11.23.32.4,asaṅgo ’lakṣito ’viśat
11.23.33.1,taṁ vai pravayasaṁ bhikṣum
11.23.33.2,avadhūtam asaj-janāḥ
11.23.33.3,dṛṣṭvā paryabhavan bhadra
11.23.33.4,bahvībhiḥ paribhūtibhiḥ
11.23.34.1,kecit tri-veṇuṁ jagṛhur
11.23.34.2,eke pātraṁ kamaṇḍalum
11.23.34.3,pīṭhaṁ caike ’kṣa-sūtraṁ ca
11.23.34.4,kanthāṁ cīrāṇi kecana
11.23.34.5,pradāya ca punas tāni
11.23.34.6,darśitāny ādadur muneḥ
11.23.35.1,annaṁ ca bhaikṣya-sampannaṁ
11.23.35.2,bhuñjānasya sarit-taṭe
11.23.35.3,mūtrayanti ca pāpiṣṭhāḥ
11.23.35.4,ṣṭhīvanty asya ca mūrdhani
11.23.36.1,yata-vācaṁ vācayanti
11.23.36.2,tāḍayanti na vakti cet
11.23.36.3,tarjayanty apare vāgbhiḥ
11.23.36.4,steno ’yam iti vādinaḥ
11.23.36.5,badhnanti rajjvā taṁ kecid
11.23.36.6,badhyatāṁ badhyatām iti
11.23.37.1,kṣipanty eke ’vajānanta
11.23.37.2,eṣa dharma-dhvajaḥ śaṭhaḥ
11.23.37.3,kṣīṇa-vitta imāṁ vṛttim
11.23.37.4,agrahīt sva-janojjhitaḥ
11.23.38-39.1,aho eṣa mahā-sāro
11.23.38-39.2,dhṛtimān giri-rāḍ iva
11.23.38-39.3,maunena sādhayaty arthaṁ
11.23.38-39.4,baka-vad dṛḍha-niścayaḥ
11.23.40.1,evaṁ sa bhautikaṁ duḥkhaṁ
11.23.40.2,daivikaṁ daihikaṁ ca yat
11.23.40.3,bhoktavyam ātmano diṣṭaṁ
11.23.40.4,prāptaṁ prāptam abudhyata
11.23.41.1,paribhūta imāṁ gāthām
11.23.41.2,agāyata narādhamaiḥ
11.23.41.3,pātayadbhiḥ sva dharma-stho
11.23.41.4,dhṛtim āsthāya sāttvikīm
11.23.42.1,dvija uvāca
11.23.43.1,mano guṇān vai sṛjate balīyas
11.23.43.2,tataś ca karmāṇi vilakṣaṇāni
11.23.43.3,śuklāni kṛṣṇāny atha lohitāni
11.23.43.4,tebhyaḥ sa-varṇāḥ sṛtayo bhavanti
11.23.44.1,anīha ātmā manasā samīhatā
11.23.44.2,hiraṇ-mayo mat-sakha udvicaṣṭe
11.23.44.3,manaḥ sva-liṅgaṁ parigṛhya kāmān
11.23.44.4,juṣan nibaddho guṇa-saṅgato ’sau
11.23.45.1,dānaṁ sva-dharmo niyamo yamaś ca
11.23.45.2,śrutaṁ ca karmāṇi ca sad-vratāni
11.23.45.3,sarve mano-nigraha-lakṣaṇāntāḥ
11.23.45.4,paro hi yogo manasaḥ samādhiḥ
11.23.46.1,samāhitaṁ yasya manaḥ praśāntaṁ
11.23.46.2,dānādibhiḥ kiṁ vada tasya kṛtyam
11.23.46.3,asaṁyataṁ yasya mano vinaśyad
11.23.46.4,dānādibhiś ced aparaṁ kim ebhiḥ
11.23.47.1,mano-vaśe ’nye hy abhavan sma devā
11.23.47.2,manaś ca nānyasya vaśaṁ sameti
11.23.47.3,bhīṣmo hi devaḥ sahasaḥ sahīyān
11.23.47.4,yuñjyād vaśe taṁ sa hi deva-devaḥ
11.23.48.1,tam durjayaṁ śatrum asahya-vegam
11.23.48.2,arun-tudaṁ tan na vijitya kecit
11.23.48.3,kurvanty asad-vigraham atra martyair
11.23.48.4,mitrāṇy udāsīna-ripūn vimūḍhāḥ
11.23.49.1,dehaṁ mano-mātram imaṁ gṛhītvā
11.23.49.2,mamāham ity andha-dhiyo manuṣyāḥ
11.23.49.3,eṣo ’ham anyo ’yam iti bhrameṇa
11.23.49.4,duranta-pāre tamasi bhramanti
11.23.50.1,janas tu hetuḥ sukha-duḥkhayoś cet
11.23.50.2,kim ātmanaś cātra hi bhaumayos tat
11.23.50.3,jihvāṁ kvacit sandaśati sva-dadbhis
11.23.50.4,tad-vedanāyāṁ katamāya kupyet
11.23.51.1,duḥkhasya hetur yadi devatās tu
11.23.51.2,kim ātmanas tatra vikārayos tat
11.23.51.3,yad aṅgam aṅgena nihanyate kvacit
11.23.51.4,krudhyeta kasmai puruṣaḥ sva-dehe
11.23.52.1,ātmā yadi syāt sukha-duḥkha-hetuḥ
11.23.52.2,kim anyatas tatra nija-svabhāvaḥ
11.23.52.3,na hy ātmano ’nyad yadi tan mṛṣā syāt
11.23.52.4,krudhyeta kasmān na sukhaṁ na duḥkham
11.23.53.1,grahā nimittaṁ sukha-duḥkhayoś cet
11.23.53.2,kim ātmano ’jasya janasya te vai
11.23.53.3,grahair grahasyaiva vadanti pīḍāṁ
11.23.53.4,krudhyeta kasmai puruṣas tato ’nyaḥ
11.23.54.1,karmāstu hetuḥ sukha-duḥkhayoś cet
11.23.54.2,kim ātmanas tad dhi jaḍājaḍatve
11.23.54.3,dehas tv acit puruṣo ’yaṁ suparṇaḥ
11.23.54.4,krudhyeta kasmai na hi karma mūlam
11.23.55.1,kālas tu hetuḥ sukha-duḥkhayoś cet
11.23.55.2,kim ātmanas tatra tad-ātmako ’sau
11.23.55.3,nāgner hi tāpo na himasya tat syāt
11.23.55.4,krudhyeta kasmai na parasya dvandvam
11.23.56.1,na kenacit kvāpi kathañcanāsya
11.23.56.2,dvandvoparāgaḥ parataḥ parasya
11.23.56.3,yathāhamaḥ saṁsṛti-rūpiṇaḥ syād
11.23.56.4,evaṁ prabuddho na bibheti bhūtaiḥ
11.23.57.1,etāṁ sa āsthāya parātma-niṣṭhām
11.23.57.2,adhyāsitāṁ pūrvatamair maharṣibhiḥ
11.23.57.3,ahaṁ tariṣyāmi duranta-pāraṁ
11.23.57.4,tamo mukundāṅghri-niṣevayaiva
11.23.58.1,śrī-bhagavān uvāca
11.23.59.1,sukha-duḥkha-prado nānyaḥ
11.23.59.2,puruṣasyātma-vibhramaḥ
11.23.59.3,mitrodāsīna-ripavaḥ
11.23.59.4,saṁsāras tamasaḥ kṛtaḥ
11.23.60.1,tasmāt sarvātmanā tāta
11.23.60.2,nigṛhāṇa mano dhiyā
11.23.60.3,mayy āveśitayā yukta
11.23.60.4,etāvān yoga-saṅgrahaḥ
11.23.61.1,ya etāṁ bhikṣuṇā gītāṁ
11.23.61.2,brahma-niṣṭhāṁ samāhitaḥ
11.23.61.3,dhārayañ chrāvayañ chṛṇvan
11.23.61.4,dvandvair naivābhibhūyate
11.24.1.1,śrī-bhagavān uvāca
11.24.2.1,āsīj jñānam atho artha
11.24.2.2,ekam evāvikalpitam
11.24.2.3,yadā viveka-nipuṇā
11.24.2.4,ādau kṛta-yuge ’yuge
11.24.3.1,tan māyā-phala-rūpeṇa
11.24.3.2,kevalaṁ nirvikalpitam
11.24.3.3,vāṅ-mano-’gocaraṁ satyaṁ
11.24.3.4,dvidhā samabhavad bṛhat
11.24.4.1,tayor ekataro hy arthaḥ
11.24.4.2,prakṛtiḥ sobhayātmikā
11.24.4.3,jñānaṁ tv anyatamo bhāvaḥ
11.24.4.4,puruṣaḥ so ’bhidhīyate
11.24.5.1,tamo rajaḥ sattvam iti
11.24.5.2,prakṛter abhavan guṇāḥ
11.24.5.3,mayā prakṣobhyamāṇāyāḥ
11.24.5.4,puruṣānumatena ca
11.24.6.1,tebhyaḥ samabhavat sūtraṁ
11.24.6.2,mahān sūtreṇa saṁyutaḥ
11.24.6.3,tato vikurvato jāto
11.24.6.4,yo ’haṅkāro vimohanaḥ
11.24.7.1,vaikārikas taijasaś ca
11.24.7.2,tāmasaś cety ahaṁ tri-vṛt
11.24.7.3,tan-mātrendriya-manasāṁ
11.24.7.4,kāraṇaṁ cid-acin-mayaḥ
11.24.8.1,arthas tan-mātrikāj jajñe
11.24.8.2,tāmasād indriyāṇi ca
11.24.8.3,taijasād devatā āsann
11.24.8.4,ekādaśa ca vaikṛtāt
11.24.9.1,mayā sañcoditā bhāvāḥ
11.24.9.2,sarve saṁhatya-kāriṇaḥ
11.24.9.3,aṇḍam utpādayām āsur
11.24.9.4,mamāyatanam uttamam
11.24.10.1,tasminn ahaṁ samabhavam
11.24.10.2,aṇḍe salila-saṁsthitau
11.24.10.3,mama nābhyām abhūt padmaṁ
11.24.10.4,viśvākhyaṁ tatra cātma-bhūḥ
11.24.11.1,so ’sṛjat tapasā yukto
11.24.11.2,rajasā mad-anugrahāt
11.24.11.3,lokān sa-pālān viśvātmā
11.24.11.4,bhūr bhuvaḥ svar iti tridhā
11.24.12.1,devānām oka āsīt svar
11.24.12.2,bhūtānāṁ ca bhuvaḥ padam
11.24.12.3,martyādīnāṁ ca bhūr lokaḥ
11.24.12.4,siddhānāṁ tritayāt param
11.24.13.1,adho ’surāṇāṁ nāgānāṁ
11.24.13.2,bhūmer oko ’sṛjat prabhuḥ
11.24.13.3,tri-lokyāṁ gatayaḥ sarvāḥ
11.24.13.4,karmaṇāṁ tri-guṇātmanām
11.24.14.1,yogasya tapasaś caiva
11.24.14.2,nyāsasya gatayo ’malāḥ
11.24.14.3,mahar janas tapaḥ satyaṁ
11.24.14.4,bhakti-yogasya mad-gatiḥ
11.24.15.1,mayā kālātmanā dhātrā
11.24.15.2,karma-yuktam idaṁ jagat
11.24.15.3,guṇa-pravāha etasminn
11.24.15.4,unmajjati nimajjati
11.24.16.1,aṇur bṛhat kṛśaḥ sthūlo
11.24.16.2,yo yo bhāvaḥ prasidhyati
11.24.16.3,sarvo ’py ubhaya-saṁyuktaḥ
11.24.16.4,prakṛtyā puruṣeṇa ca
11.24.17.1,yas tu yasyādir antaś ca
11.24.17.2,sa vai madhyaṁ ca tasya san
11.24.17.3,vikāro vyavahārārtho
11.24.17.4,yathā taijasa-pārthivāḥ
11.24.18.1,yad upādāya pūrvas tu
11.24.18.2,bhāvo vikurute ’param
11.24.18.3,ādir anto yadā yasya
11.24.18.4,tat satyam abhidhīyate
11.24.19.1,prakṛtir yasyopādānam
11.24.19.2,ādhāraḥ puruṣaḥ paraḥ
11.24.19.3,sato ’bhivyañjakaḥ kālo
11.24.19.4,brahma tat tritayaṁ tv aham
11.24.20.1,sargaḥ pravartate tāvat
11.24.20.2,paurvāparyeṇa nityaśaḥ
11.24.20.3,mahān guṇa-visargārthaḥ
11.24.20.4,sthity-anto yāvad īkṣaṇam
11.24.21.1,virāṇ mayāsādyamāno
11.24.21.2,loka-kalpa-vikalpakaḥ
11.24.21.3,pañcatvāya viśeṣāya
11.24.21.4,kalpate bhuvanaiḥ saha
11.24.22-27.1,anne pralīyate martyam
11.24.22-27.2,annaṁ dhānāsu līyate
11.24.22-27.3,dhānā bhūmau pralīyante
11.24.22-27.4,bhūmir gandhe pralīyate
11.24.28.1,evam anvīkṣamāṇasya
11.24.28.2,kathaṁ vaikalpiko bhramaḥ
11.24.28.3,manaso hṛdi tiṣṭheta
11.24.28.4,vyomnīvārkodaye tamaḥ
11.24.29.1,eṣa sāṅkhya-vidhiḥ proktaḥ
11.24.29.2,saṁśaya-granthi-bhedanaḥ
11.24.29.3,pratilomānulomābhyāṁ
11.24.29.4,parāvara-dṛśā mayā
11.25.1.1,śrī-bhagavān uvāca
11.25.2-5.1,śamo damas titikṣekṣā
11.25.2-5.2,tapaḥ satyaṁ dayā smṛtiḥ
11.25.2-5.3,tuṣṭis tyāgo ’spṛhā śraddhā
11.25.2-5.4,hrīr dayādiḥ sva-nirvṛtiḥ
11.25.6.1,sannipātas tv aham iti
11.25.6.2,mamety uddhava yā matiḥ
11.25.6.3,vyavahāraḥ sannipāto
11.25.6.4,mano-mātrendriyāsubhiḥ
11.25.7.1,dharme cārthe ca kāme ca
11.25.7.2,yadāsau pariniṣṭhitaḥ
11.25.7.3,guṇānāṁ sannikarṣo ’yaṁ
11.25.7.4,śraddhā-rati-dhanāvahaḥ
11.25.8.1,pravṛtti-lakṣaṇe niṣṭhā
11.25.8.2,pumān yarhi gṛhāśrame
11.25.8.3,sva-dharme cānu tiṣṭheta
11.25.8.4,guṇānāṁ samitir hi sā
11.25.9.1,puruṣaṁ sattva-saṁyuktam
11.25.9.2,anumīyāc chamādibhiḥ
11.25.9.3,kāmādibhī rajo-yuktaṁ
11.25.9.4,krodhādyais tamasā yutam
11.25.10.1,yadā bhajati māṁ bhaktyā
11.25.10.2,nirapekṣaḥ sva-karmabhiḥ
11.25.10.3,taṁ sattva-prakṛtiṁ vidyāt
11.25.10.4,puruṣaṁ striyam eva vā
11.25.11.1,yadā āśiṣa āśāsya
11.25.11.2,māṁ bhajeta sva-karmabhiḥ
11.25.11.3,taṁ rajaḥ-prakṛtiṁ vidyāt
11.25.11.4,hiṁsām āśāsya tāmasam
11.25.12.1,sattvaṁ rajas tama iti
11.25.12.2,guṇā jīvasya naiva me
11.25.12.3,citta-jā yais tu bhūtānāṁ
11.25.12.4,sajjamāno nibadhyate
11.25.13.1,yadetarau jayet sattvaṁ
11.25.13.2,bhāsvaraṁ viśadaṁ śivam
11.25.13.3,tadā sukhena yujyeta
11.25.13.4,dharma-jñānādibhiḥ pumān
11.25.14.1,yadā jayet tamaḥ sattvaṁ
11.25.14.2,rajaḥ saṅgaṁ bhidā calam
11.25.14.3,tadā duḥkhena yujyeta
11.25.14.4,karmaṇā yaśasā śriyā
11.25.15.1,yadā jayed rajaḥ sattvaṁ
11.25.15.2,tamo mūḍhaṁ layaṁ jaḍam
11.25.15.3,yujyeta śoka-mohābhyāṁ
11.25.15.4,nidrayā hiṁsayāśayā
11.25.16.1,yadā cittaṁ prasīdeta
11.25.16.2,indriyāṇāṁ ca nirvṛtiḥ
11.25.16.3,dehe ’bhayaṁ mano-’saṅgaṁ
11.25.16.4,tat sattvaṁ viddhi mat-padam
11.25.17.1,vikurvan kriyayā cā-dhīr
11.25.17.2,anivṛttiś ca cetasām
11.25.17.3,gātrāsvāsthyaṁ mano bhrāntaṁ
11.25.17.4,raja etair niśāmaya
11.25.18.1,sīdac cittaṁ vilīyeta
11.25.18.2,cetaso grahaṇe ’kṣamam
11.25.18.3,mano naṣṭaṁ tamo glānis
11.25.18.4,tamas tad upadhāraya
11.25.19.1,edhamāne guṇe sattve
11.25.19.2,devānāṁ balam edhate
11.25.19.3,asurāṇāṁ ca rajasi
11.25.19.4,tamasy uddhava rakṣasām
11.25.20.1,sattvāj jāgaraṇaṁ vidyād
11.25.20.2,rajasā svapnam ādiśet
11.25.20.3,prasvāpaṁ tamasā jantos
11.25.20.4,turīyaṁ triṣu santatam
11.25.21.1,upary upari gacchanti
11.25.21.2,sattvena brāhmaṇā janāḥ
11.25.21.3,tamasādho ’dha ā-mukhyād
11.25.21.4,rajasāntara-cāriṇaḥ
11.25.22.1,sattve pralīnāḥ svar yānti
11.25.22.2,nara-lokaṁ rajo-layāḥ
11.25.22.3,tamo-layās tu nirayaṁ
11.25.22.4,yānti mām eva nirguṇāḥ
11.25.23.1,mad-arpaṇaṁ niṣphalaṁ vā
11.25.23.2,sāttvikaṁ nija-karma tat
11.25.23.3,rājasaṁ phala-saṅkalpaṁ
11.25.23.4,hiṁsā-prāyādi tāmasam
11.25.24.1,kaivalyaṁ sāttvikaṁ jñānaṁ
11.25.24.2,rajo vaikalpikaṁ ca yat
11.25.24.3,prākṛtaṁ tāmasaṁ jñānaṁ
11.25.24.4,man-niṣṭhaṁ nirguṇaṁ smṛtam
11.25.25.1,vanaṁ tu sāttviko vāso
11.25.25.2,grāmo rājasa ucyate
11.25.25.3,tāmasaṁ dyūta-sadanaṁ
11.25.25.4,man-niketaṁ tu nirguṇam
11.25.26.1,sāttvikaḥ kārako ’saṅgī
11.25.26.2,rāgāndho rājasaḥ smṛtaḥ
11.25.26.3,tāmasaḥ smṛti-vibhraṣṭo
11.25.26.4,nirguṇo mad-apāśrayaḥ
11.25.27.1,sāttviky ādhyātmikī śraddhā
11.25.27.2,karma-śraddhā tu rājasī
11.25.27.3,tāmasy adharme yā śraddhā
11.25.27.4,mat-sevāyāṁ tu nirguṇā
11.25.28.1,pathyaṁ pūtam anāyastam
11.25.28.2,āhāryaṁ sāttvikaṁ smṛtam
11.25.28.3,rājasaṁ cendriya-preṣṭhaṁ
11.25.28.4,tāmasaṁ cārti-dāśuci
11.25.29.1,sāttvikaṁ sukham ātmotthaṁ
11.25.29.2,viṣayotthaṁ tu rājasam
11.25.29.3,tāmasaṁ moha-dainyotthaṁ
11.25.29.4,nirguṇaṁ mad-apāśrayam
11.25.30.1,dravyaṁ deśaḥ phalaṁ kālo
11.25.30.2,jñānaṁ karma ca kārakaḥ
11.25.30.3,śraddhāvasthākṛtir niṣṭhā
11.25.30.4,trai-guṇyaḥ sarva eva hi
11.25.31.1,sarve guṇa-mayā bhāvāḥ
11.25.31.2,puruṣāvyakta-dhiṣṭhitāḥ
11.25.31.3,dṛṣṭaṁ śrutam anudhyātaṁ
11.25.31.4,buddhyā vā puruṣarṣabha
11.25.32.1,etāḥ saṁsṛtayaḥ puṁso
11.25.32.2,guṇa-karma-nibandhanāḥ
11.25.32.3,yeneme nirjitāḥ saumya
11.25.32.4,guṇā jīvena citta-jāḥ
11.25.32.5,bhakti-yogena man-niṣṭho
11.25.32.6,mad-bhāvāya prapadyate
11.25.33.1,tasmād deham imaṁ labdhvā
11.25.33.2,jñāna-vijñāna-sambhavam
11.25.33.3,guṇa-saṅgaṁ vinirdhūya
11.25.33.4,māṁ bhajantu vicakṣaṇāḥ
11.25.34.1,niḥsaṅgo māṁ bhajed vidvān
11.25.34.2,apramatto jitendriyaḥ
11.25.34.3,rajas tamaś cābhijayet
11.25.34.4,sattva-saṁsevayā muniḥ
11.25.35.1,sattvaṁ cābhijayed yukto
11.25.35.2,nairapekṣyeṇa śānta-dhīḥ
11.25.35.3,sampadyate guṇair mukto
11.25.35.4,jīvo jīvaṁ vihāya mām
11.25.36.1,jīvo jīva-vinirmukto
11.25.36.2,guṇaiś cāśaya-sambhavaiḥ
11.25.36.3,mayaiva brahmaṇā pūrṇo
11.25.36.4,na bahir nāntaraś caret
11.26.1.1,śrī-bhagavān uvāca
11.26.2.1,guṇa-mayyā jīva-yonyā
11.26.2.2,vimukto jñāna-niṣṭhayā
11.26.2.3,guṇeṣu māyā-mātreṣu
11.26.2.4,dṛśyamāneṣv avastutaḥ
11.26.2.5,vartamāno ’pi na pumān
11.26.2.6,yujyate ’vastubhir guṇaiḥ
11.26.3.1,saṅgaṁ na kuryād asatāṁ
11.26.3.2,śiśnodara-tṛpāṁ kvacit
11.26.3.3,tasyānugas tamasy andhe
11.26.3.4,pataty andhānugāndha-vat
11.26.4.1,ailaḥ samrāḍ imāṁ gāthām
11.26.4.2,agāyata bṛhac-chravāḥ
11.26.4.3,urvaśī-virahān muhyan
11.26.4.4,nirviṇṇaḥ śoka-saṁyame
11.26.5.1,tyaktvātmānaṁ vrayantīṁ tāṁ
11.26.5.2,nagna unmatta-van nṛpaḥ
11.26.5.3,vilapann anvagāj jāye
11.26.5.4,ghore tiṣṭheti viklavaḥ
11.26.6.1,kāmān atṛpto ’nujuṣan
11.26.6.2,kṣullakān varṣa-yāminīḥ
11.26.6.3,na veda yāntīr nāyāntīr
11.26.6.4,urvaśy-ākṛṣṭa-cetanaḥ
11.26.7.1,aila uvāca
11.26.8.1,nāhaṁ vedābhinirmuktaḥ
11.26.8.2,sūryo vābhyudito ’muyā
11.26.8.3,mūṣito varṣa-pūgānāṁ
11.26.8.4,batāhāni gatāny uta
11.26.9.1,aho me ātma-sammoho
11.26.9.2,yenātmā yoṣitāṁ kṛtaḥ
11.26.9.3,krīḍā-mṛgaś cakravartī
11.26.9.4,naradeva-śikhāmaṇiḥ
11.26.10.1,sa-paricchadam ātmānaṁ
11.26.10.2,hitvā tṛṇam iveśvaram
11.26.10.3,yāntīṁ striyaṁ cānvagamaṁ
11.26.10.4,nagna unmatta-vad rudan
11.26.11.1,kutas tasyānubhāvaḥ syāt
11.26.11.2,teja īśatvam eva vā
11.26.11.3,yo ’nvagacchaṁ striyaṁ yāntīṁ
11.26.11.4,khara-vat pāda-tāḍitaḥ
11.26.12.1,kiṁ vidyayā kiṁ tapasā
11.26.12.2,kiṁ tyāgena śrutena vā
11.26.12.3,kiṁ viviktena maunena
11.26.12.4,strībhir yasya mano hṛtam
11.26.13.1,svārthasyākovidaṁ dhiṅ māṁ
11.26.13.2,mūrkhaṁ paṇḍita-māninam
11.26.13.3,yo ’ham īśvaratāṁ prāpya
11.26.13.4,strībhir go-khara-vaj jitaḥ
11.26.14.1,sevato varṣa-pūgān me
11.26.14.2,urvaśyā adharāsavam
11.26.14.3,na tṛpyaty ātma-bhūḥ kāmo
11.26.14.4,vahnir āhutibhir yathā
11.26.15.1,puṁścalyāpahṛtaṁ cittaṁ
11.26.15.2,ko nv anyo mocituṁ prabhuḥ
11.26.15.3,ātmārāmeśvaram ṛte
11.26.15.4,bhagavantam adhokṣajam
11.26.16.1,bodhitasyāpi devyā me
11.26.16.2,sūkta-vākyena durmateḥ
11.26.16.3,mano-gato mahā-moho
11.26.16.4,nāpayāty ajitātmanaḥ
11.26.17.1,kim etayā no ’pakṛtaṁ
11.26.17.2,rajjvā vā sarpa-cetasaḥ
11.26.17.3,draṣṭuḥ svarūpāviduṣo
11.26.17.4,yo ’haṁ yad ajitendriyaḥ
11.26.18.1,kvāyaṁ malīmasaḥ kāyo
11.26.18.2,daurgandhyādy-ātmako ’śuciḥ
11.26.18.3,kva guṇāḥ saumanasyādyā
11.26.18.4,hy adhyāso ’vidyayā kṛtaḥ
11.26.19-20.1,pitroḥ kiṁ svaṁ nu bhāryāyāḥ
11.26.19-20.2,svāmino ’gneḥ śva-gṛdhrayoḥ
11.26.19-20.3,kim ātmanaḥ kiṁ suhṛdām
11.26.19-20.4,iti yo nāvasīyate
11.26.21.1,tvaṅ-māṁsa-rudhira-snāyu-
11.26.21.2,medo-majjāsthi-saṁhatau
11.26.21.3,viṇ-mūtra-pūye ramatāṁ
11.26.21.4,kṛmīṇāṁ kiyad antaram
11.26.22.1,athāpi nopasajjeta
11.26.22.2,strīṣu straiṇeṣu cārtha-vit
11.26.22.3,viṣayendriya-saṁyogān
11.26.22.4,manaḥ kṣubhyati nānyathā
11.26.23.1,adṛṣṭād aśrutād bhāvān
11.26.23.2,na bhāva upajāyate
11.26.23.3,asamprayuñjataḥ prāṇān
11.26.23.4,śāmyati stimitaṁ manaḥ
11.26.24.1,tasmāt saṅgo na kartavyaḥ
11.26.24.2,strīṣu straiṇeṣu cendriyaiḥ
11.26.24.3,viduṣāṁ cāpy avisrabdhaḥ
11.26.24.4,ṣaḍ-vargaḥ kim u mādṛśām
11.26.25.1,śrī-bhagavān uvāca
11.26.26.1,tato duḥsaṅgam utsṛjya
11.26.26.2,satsu sajjeta buddhimān
11.26.26.3,santa evāsya chindanti
11.26.26.4,mano-vyāsaṅgam uktibhiḥ
11.26.27.1,santo ’napekṣā mac-cittāḥ
11.26.27.2,praśāntāḥ sama-darśinaḥ
11.26.27.3,nirmamā nirahaṅkārā
11.26.27.4,nirdvandvā niṣparigrahāḥ
11.26.28.1,teṣu nityaṁ mahā-bhāga
11.26.28.2,mahā-bhāgeṣu mat-kathāḥ
11.26.28.3,sambhavanti hi tā nṝṇāṁ
11.26.28.4,juṣatāṁ prapunanty agham
11.26.29.1,tā ye śṛṇvanti gāyanti
11.26.29.2,hy anumodanti cādṛtāḥ
11.26.29.3,mat-parāḥ śraddadhānāś ca
11.26.29.4,bhaktiṁ vindanti te mayi
11.26.30.1,bhaktiṁ labdhavataḥ sādhoḥ
11.26.30.2,kim anyad avaśiṣyate
11.26.30.3,mayy ananta-guṇe brahmaṇy
11.26.30.4,ānandānubhavātmani
11.26.31.1,yathopaśrayamāṇasya
11.26.31.2,bhagavantaṁ vibhāvasum
11.26.31.3,śītaṁ bhayaṁ tamo ’pyeti
11.26.31.4,sādhūn saṁsevatas tathā
11.26.32.1,nimajjyonmajjatāṁ ghore
11.26.32.2,bhavābdhau paramāyaṇam
11.26.32.3,santo brahma-vidaḥ śāntā
11.26.32.4,naur dṛḍhevāpsu majjatām
11.26.33.1,annaṁ hi prāṇināṁ prāṇa
11.26.33.2,ārtānāṁ śaraṇaṁ tv aham
11.26.33.3,dharmo vittaṁ nṛṇāṁ pretya
11.26.33.4,santo ’rvāg bibhyato ’raṇam
11.26.34.1,santo diśanti cakṣūṁṣi
11.26.34.2,bahir arkaḥ samutthitaḥ
11.26.34.3,devatā bāndhavāḥ santaḥ
11.26.34.4,santa ātmāham eva ca
11.26.35.1,vaitasenas tato ’py evam
11.26.35.2,urvaśyā loka-niṣpṛhaḥ
11.26.35.3,mukta-saṅgo mahīm etām
11.26.35.4,ātmārāmaś cacāra ha
11.27.1.1,śrī-uddhava uvāca
11.27.2.1,etad vadanti munayo
11.27.2.2,muhur niḥśreyasaṁ nṛṇām
11.27.2.3,nārado bhagavān vyāsa
11.27.2.4,ācāryo ’ṅgirasaḥ sutaḥ
11.27.3-4.1,niḥsṛtaṁ te mukhāmbhojād
11.27.3-4.2,yad āha bhagavān ajaḥ
11.27.3-4.3,putrebhyo bhṛgu-mukhyebhyo
11.27.3-4.4,devyai ca bhagavān bhavaḥ
11.27.5.1,etat kamala-patrākṣa
11.27.5.2,karma-bandha-vimocanam
11.27.5.3,bhaktāya cānuraktāya
11.27.5.4,brūhi viśveśvareśvara
11.27.6.1,śrī-bhagavān uvāca
11.27.7.1,vaidikas tāntriko miśra
11.27.7.2,iti me tri-vidho makhaḥ
11.27.7.3,trayāṇām īpsitenaiva
11.27.7.4,vidhinā māṁ samarcaret
11.27.8.1,yadā sva-nigamenoktaṁ
11.27.8.2,dvijatvaṁ prāpya pūruṣaḥ
11.27.8.3,yathā yajeta māṁ bhaktyā
11.27.8.4,śraddhayā tan nibodha me
11.27.9.1,arcāyāṁ sthaṇḍile ’gnau vā
11.27.9.2,sūrye vāpsu hṛdi dvijaḥ
11.27.9.3,dravyeṇa bhakti-yukto ’rcet
11.27.9.4,sva-guruṁ mām amāyayā
11.27.10.1,pūrvaṁ snānaṁ prakurvīta
11.27.10.2,dhauta-danto ’ṅga-śuddhaye
11.27.10.3,ubhayair api ca snānaṁ
11.27.10.4,mantrair mṛd-grahaṇādinā
11.27.11.1,sandhyopāstyādi-karmāṇi
11.27.11.2,vedenācoditāni me
11.27.11.3,pūjāṁ taiḥ kalpayet samyak-
11.27.11.4,saṅkalpaḥ karma-pāvanīm
11.27.12.1,śailī dāru-mayī lauhī
11.27.12.2,lepyā lekhyā ca saikatī
11.27.12.3,mano-mayī maṇi-mayī
11.27.12.4,pratimāṣṭa-vidhā smṛtā
11.27.13.1,calācaleti dvi-vidhā
11.27.13.2,pratiṣṭhā jīva-mandiram
11.27.13.3,udvāsāvāhane na staḥ
11.27.13.4,sthirāyām uddhavārcane
11.27.14.1,asthirāyāṁ vikalpaḥ syāt
11.27.14.2,sthaṇḍile tu bhaved dvayam
11.27.14.3,snapanaṁ tv avilepyāyām
11.27.14.4,anyatra parimārjanam
11.27.15.1,dravyaiḥ prasiddhair mad-yāgaḥ
11.27.15.2,pratimādiṣv amāyinaḥ
11.27.15.3,bhaktasya ca yathā-labdhair
11.27.15.4,hṛdi bhāvena caiva hi
11.27.16-17.1,snānālaṅkaraṇaṁ preṣṭham
11.27.16-17.2,arcāyām eva tūddhava
11.27.16-17.3,sthaṇḍile tattva-vinyāso
11.27.16-17.4,vahnāv ājya-plutaṁ haviḥ
11.27.18.1,bhūry apy abhaktopāhṛtaṁ
11.27.18.2,na me toṣāya kalpate
11.27.18.3,gandho dhūpaḥ sumanaso
11.27.18.4,dīpo ’nnādyaṁ ca kiṁ punaḥ
11.27.19.1,śuciḥ sambhṛta-sambhāraḥ
11.27.19.2,prāg-darbhaiḥ kalpitāsanaḥ
11.27.19.3,āsīnaḥ prāg udag vārced
11.27.19.4,arcāyāṁ tv atha sammukhaḥ
11.27.20.1,kṛta-nyāsaḥ kṛta-nyāsāṁ
11.27.20.2,mad-arcāṁ pāṇināmṛjet
11.27.20.3,kalaśaṁ prokṣaṇīyaṁ ca
11.27.20.4,yathāvad upasādhayet
11.27.21.1,tad-adbhir deva-yajanaṁ
11.27.21.2,dravyāṇy ātmānam eva ca
11.27.21.3,prokṣya pātrāṇi trīṇy adbhis
11.27.21.4,tais tair dravyaiś ca sādhayet
11.27.22.1,pādyārghyācamanīyārthaṁ
11.27.22.2,trīṇi pātrāṇi deśikaḥ
11.27.22.3,hṛdā śīrṣṇātha śikhayā
11.27.22.4,gāyatryā cābhimantrayet
11.27.23.1,piṇḍe vāyv-agni-saṁśuddhe
11.27.23.2,hṛt-padma-sthāṁ parāṁ mama
11.27.23.3,aṇvīṁ jīva-kalāṁ dhyāyen
11.27.23.4,nādānte siddha-bhāvitām
11.27.24.1,tayātma-bhūtayā piṇḍe
11.27.24.2,vyāpte sampūjya tan-mayaḥ
11.27.24.3,āvāhyārcādiṣu sthāpya
11.27.24.4,nyastāṅgaṁ māṁ prapūjayet
11.27.25-26.1,pādyopasparśārhaṇādīn
11.27.25-26.2,upacārān prakalpayet
11.27.25-26.3,dharmādibhiś ca navabhiḥ
11.27.25-26.4,kalpayitvāsanaṁ mama
11.27.27.1,sudarśanaṁ pāñcajanyaṁ
11.27.27.2,gadāsīṣu-dhanur-halān
11.27.27.3,muṣalaṁ kaustubhaṁ mālāṁ
11.27.27.4,śrīvatsaṁ cānupūjayet
11.27.28.1,nandaṁ sunandaṁ garuḍaṁ
11.27.28.2,pracaṇḍaṁ caṇḍam eva ca
11.27.28.3,mahābalaṁ balaṁ caiva
11.27.28.4,kumudaṁ kumudekṣaṇam
11.27.29.1,durgāṁ vināyakaṁ vyāsaṁ
11.27.29.2,viṣvaksenaṁ gurūn surān
11.27.29.3,sve sve sthāne tv abhimukhān
11.27.29.4,pūjayet prokṣaṇādibhiḥ
11.27.30-31.1,candanośīra-karpūra-
11.27.30-31.2,kuṅkumāguru-vāsitaiḥ
11.27.30-31.3,salilaiḥ snāpayen mantrair
11.27.30-31.4,nityadā vibhave sati
11.27.32.1,vastropavītābharaṇa-
11.27.32.2,patra-srag-gandha-lepanaiḥ
11.27.32.3,alaṅkurvīta sa-prema
11.27.32.4,mad-bhakto māṁ yathocitam
11.27.33.1,pādyam ācamanīyaṁ ca
11.27.33.2,gandhaṁ sumanaso ’kṣatān
11.27.33.3,dhūpa-dīpopahāryāṇi
11.27.33.4,dadyān me śraddhayārcakaḥ
11.27.34.1,guḍa-pāyasa-sarpīṁṣi
11.27.34.2,śaṣkuly-āpūpa-modakān
11.27.34.3,saṁyāva-dadhi-sūpāṁś ca
11.27.34.4,naivedyaṁ sati kalpayet
11.27.35.1,abhyaṅgonmardanādarśa-
11.27.35.2,danta-dhāvābhiṣecanam
11.27.35.3,annādya-gīta-nṛtyāni
11.27.35.4,parvaṇi syur utānv-aham
11.27.36.1,vidhinā vihite kuṇḍe
11.27.36.2,mekhalā-garta-vedibhiḥ
11.27.36.3,agnim ādhāya paritaḥ
11.27.36.4,samūhet pāṇinoditam
11.27.37.1,paristīryātha paryukṣed
11.27.37.2,anvādhāya yathā-vidhi
11.27.37.3,prokṣaṇyāsādya dravyāṇi
11.27.37.4,prokṣyāgnau bhāvayeta mām
11.27.38-41.1,tapta-jāmbūnada-prakhyaṁ
11.27.38-41.2,śaṅkha-cakra-gadāmbujaiḥ
11.27.38-41.3,lasac-catur-bhujaṁ śāntaṁ
11.27.38-41.4,padma-kiñjalka-vāsasam
11.27.42.1,abhyarcyātha namaskṛtya
11.27.42.2,pārṣadebhyo baliṁ haret
11.27.42.3,mūla-mantraṁ japed brahma
11.27.42.4,smaran nārāyaṇātmakam
11.27.43.1,dattvācamanam uccheṣaṁ
11.27.43.2,viṣvaksenāya kalpayet
11.27.43.3,mukha-vāsaṁ surabhimat
11.27.43.4,tāmbūlādyam athārhayet
11.27.44.1,upagāyan gṛṇan nṛtyan
11.27.44.2,karmāṇy abhinayan mama
11.27.44.3,mat-kathāḥ śrāvayan śṛṇvan
11.27.44.4,muhūrtaṁ kṣaṇiko bhavet
11.27.45.1,stavair uccāvacaiḥ stotraiḥ
11.27.45.2,paurāṇaiḥ prākṛtair api
11.27.45.3,stutvā prasīda bhagavann
11.27.45.4,iti vandeta daṇḍa-vat
11.27.46.1,śiro mat-pādayoḥ kṛtvā
11.27.46.2,bāhubhyāṁ ca parasparam
11.27.46.3,prapannaṁ pāhi mām īśa
11.27.46.4,bhītaṁ mṛtyu-grahārṇavāt
11.27.47.1,iti śeṣāṁ mayā dattāṁ
11.27.47.2,śirasy ādhāya sādaram
11.27.47.3,udvāsayec ced udvāsyaṁ
11.27.47.4,jyotir jyotiṣi tat punaḥ
11.27.48.1,arcādiṣu yadā yatra
11.27.48.2,śraddhā māṁ tatra cārcayet
11.27.48.3,sarva-bhūteṣv ātmani ca
11.27.48.4,sarvātmāham avasthitaḥ
11.27.49.1,evaṁ kriyā-yoga-pathaiḥ
11.27.49.2,pumān vaidika-tāntrikaiḥ
11.27.49.3,arcann ubhayataḥ siddhiṁ
11.27.49.4,matto vindaty abhīpsitām
11.27.50.1,mad-arcāṁ sampratiṣṭhāpya
11.27.50.2,mandiraṁ kārayed dṛḍham
11.27.50.3,puṣpodyānāni ramyāṇi
11.27.50.4,pūjā-yātrotsavāśritān
11.27.51.1,pūjādīnāṁ pravāhārthaṁ
11.27.51.2,mahā-parvasv athānv-aham
11.27.51.3,kṣetrāpaṇa-pura-grāmān
11.27.51.4,dattvā mat-sārṣṭitām iyāt
11.27.52.1,pratiṣṭhayā sārvabhaumaṁ
11.27.52.2,sadmanā bhuvana-trayam
11.27.52.3,pūjādinā brahma-lokaṁ
11.27.52.4,tribhir mat-sāmyatām iyāt
11.27.53.1,mām eva nairapekṣyeṇa
11.27.53.2,bhakti-yogena vindati
11.27.53.3,bhakti-yogaṁ sa labhata
11.27.53.4,evaṁ yaḥ pūjayeta mām
11.27.54.1,yaḥ sva-dattāṁ parair dattāṁ
11.27.54.2,hareta sura-viprayoḥ
11.27.54.3,vṛttiṁ sa jāyate viḍ-bhug
11.27.54.4,varṣāṇām ayutāyutam
11.27.55.1,kartuś ca sārather hetor
11.27.55.2,anumoditur eva ca
11.27.55.3,karmaṇāṁ bhāginaḥ pretya
11.27.55.4,bhūyo bhūyasi tat-phalam
11.28.1.1,śrī-bhagavān uvāca
11.28.2.1,para-svabhāva-karmāṇi
11.28.2.2,yaḥ praśaṁsati nindati
11.28.2.3,sa āśu bhraśyate svārthād
11.28.2.4,asaty abhiniveśataḥ
11.28.3.1,taijase nidrayāpanne
11.28.3.2,piṇḍa-stho naṣṭa-cetanaḥ
11.28.3.3,māyāṁ prāpnoti mṛtyuṁ vā
11.28.3.4,tadvan nānārtha-dṛk pumān
11.28.4.1,kiṁ bhadraṁ kim abhadraṁ vā
11.28.4.2,dvaitasyāvastunaḥ kiyat
11.28.4.3,vācoditaṁ tad anṛtaṁ
11.28.4.4,manasā dhyātam eva ca
11.28.5.1,chāyā-pratyāhvayābhāsā
11.28.5.2,hy asanto ’py artha-kāriṇaḥ
11.28.5.3,evaṁ dehādayo bhāvā
11.28.5.4,yacchanty ā-mṛtyuto bhayam
11.28.6-7.1,ātmaiva tad idaṁ viśvaṁ
11.28.6-7.2,sṛjyate sṛjati prabhuḥ
11.28.6-7.3,trāyate trāti viśvātmā
11.28.6-7.4,hriyate haratīśvaraḥ
11.28.8.1,etad vidvān mad-uditaṁ
11.28.8.2,jñāna-vijñāna-naipuṇam
11.28.8.3,na nindati na ca stauti
11.28.8.4,loke carati sūrya-vat
11.28.9.1,pratyakṣeṇānumānena
11.28.9.2,nigamenātma-saṁvidā
11.28.9.3,ādy-antavad asaj jñātvā
11.28.9.4,niḥsaṅgo vicared iha
11.28.10.1,śrī-uddhava uvāca
11.28.11.1,ātmāvyayo ’guṇaḥ śuddhaḥ
11.28.11.2,svayaṁ-jyotir anāvṛtaḥ
11.28.11.3,agni-vad dāru-vad acid
11.28.11.4,dehaḥ kasyeha saṁsṛtiḥ
11.28.12.1,śrī-bhagavān uvāca
11.28.13.1,arthe hy avidyamāne ’pi
11.28.13.2,saṁsṛtir na nivartate
11.28.13.3,dhyāyato viṣayān asya
11.28.13.4,svapne ’narthāgamo yathā
11.28.14.1,yathā hy apratibuddhasya
11.28.14.2,prasvāpo bahv-anartha-bhṛt
11.28.14.3,sa eva pratibuddhasya
11.28.14.4,na vai mohāya kalpate
11.28.15.1,śoka-harṣa-bhaya-krodha-
11.28.15.2,lobha-moha-spṛhādayaḥ
11.28.15.3,ahaṅkārasya dṛśyante
11.28.15.4,janma-mṛtyuś ca nātmanaḥ
11.28.16.1,dehendriya-prāṇa-mano-’bhimāno
11.28.16.2,jīvo ’ntar-ātmā guṇa-karma-mūrtiḥ
11.28.16.3,sūtraṁ mahān ity urudheva gītaḥ
11.28.16.4,saṁsāra ādhāvati kāla-tantraḥ
11.28.17.1,amūlam etad bahu-rūpa-rūpitaṁ
11.28.17.2,mano-vacaḥ-prāṇa-śarīra-karma
11.28.17.3,jñānāsinopāsanayā śitena
11.28.17.4,cchittvā munir gāṁ vicaraty atṛṣṇaḥ
11.28.18.1,jñānaṁ viveko nigamas tapaś ca
11.28.18.2,pratyakṣam aitihyam athānumānam
11.28.18.3,ādy-antayor asya yad eva kevalaṁ
11.28.18.4,kālaś ca hetuś ca tad eva madhye
11.28.19.1,yathā hiraṇyaṁ sv-akṛtaṁ purastāt
11.28.19.2,paścāc ca sarvasya hiraṇ-mayasya
11.28.19.3,tad eva madhye vyavahāryamāṇaṁ
11.28.19.4,nānāpadeśair aham asya tadvat
11.28.20.1,vijñānam etat triy-avastham aṅga
11.28.20.2,guṇa-trayaṁ kāraṇa-kārya-kartṛ
11.28.20.3,samanvayena vyatirekataś ca
11.28.20.4,yenaiva turyeṇa tad eva satyam
11.28.21.1,na yat purastād uta yan na paścān
11.28.21.2,madhye ca tan na vyapadeśa-mātram
11.28.21.3,bhūtaṁ prasiddhaṁ ca pareṇa yad yat
11.28.21.4,tad eva tat syād iti me manīṣā
11.28.22.1,avidyamāno ’py avabhāsate yo
11.28.22.2,vaikāriko rājasa-sarga eṣaḥ
11.28.22.3,brahma svayaṁ jyotir ato vibhāti
11.28.22.4,brahmendriyārthātma-vikāra-citram
11.28.23.1,evaṁ sphuṭaṁ brahma-viveka-hetubhiḥ
11.28.23.2,parāpavādena viśāradena
11.28.23.3,chittvātma-sandeham upārameta
11.28.23.4,svānanda-tuṣṭo ’khila-kāmukebhyaḥ
11.28.24.1,nātmā vapuḥ pārthivam indriyāṇi
11.28.24.2,devā hy asur vāyur jalam hutāśaḥ
11.28.24.3,mano ’nna-mātraṁ dhiṣaṇā ca sattvam
11.28.24.4,ahaṅkṛtiḥ khaṁ kṣitir artha-sāmyam
11.28.25.1,samāhitaiḥ kaḥ karaṇair guṇātmabhir
11.28.25.2,guṇo bhaven mat-suvivikta-dhāmnaḥ
11.28.25.3,vikṣipyamāṇair uta kiṁ nu dūṣaṇaṁ
11.28.25.4,ghanair upetair vigatai raveḥ kim
11.28.26.1,yathā nabho vāyv-analāmbu-bhū-guṇair
11.28.26.2,gatāgatair vartu-guṇair na sajjate
11.28.26.3,tathākṣaraṁ sattva-rajas-tamo-malair
11.28.26.4,ahaṁ-mateḥ saṁsṛti-hetubhiḥ param
11.28.27.1,tathāpi saṅgaḥ parivarjanīyo
11.28.27.2,guṇeṣu māyā-raciteṣu tāvat
11.28.27.3,mad-bhakti-yogena dṛḍhena yāvad
11.28.27.4,rajo nirasyeta manaḥ-kaṣāyaḥ
11.28.28.1,yathāmayo ’sādhu cikitsito nṛṇāṁ
11.28.28.2,punaḥ punaḥ santudati prarohan
11.28.28.3,evaṁ mano ’pakva-kaṣāya-karma
11.28.28.4,kuyoginaṁ vidhyati sarva-saṅgam
11.28.29.1,kuyogino ye vihitāntarāyair
11.28.29.2,manuṣya-bhūtais tridaśopasṛṣṭaiḥ
11.28.29.3,te prāktanābhyāsa-balena bhūyo
11.28.29.4,yuñjanti yogaṁ na tu karma-tantram
11.28.30.1,karoti karma kriyate ca jantuḥ
11.28.30.2,kenāpy asau codita ā-nipātāt
11.28.30.3,na tatra vidvān prakṛtau sthito ’pi
11.28.30.4,nivṛtta-tṛṣṇaḥ sva-sukhānubhūtyā
11.28.32.1,yadi sma paśyaty asad-indriyārthaṁ
11.28.32.2,nānānumānena viruddham anyat
11.28.32.3,na manyate vastutayā manīṣī
11.28.32.4,svāpnaṁ yathotthāya tirodadhānam
11.28.33.1,pūrvaṁ gṛhītaṁ guṇa-karma-citram
11.28.33.2,ajñānam ātmany aviviktam aṅga
11.28.33.3,nivartate tat punar īkṣayaiva
11.28.33.4,na gṛhyate nāpi visṛjya ātmā
11.28.34.1,yathā hi bhānor udayo nṛ-cakṣuṣāṁ
11.28.34.2,tamo nihanyān na tu sad vidhatte
11.28.34.3,evaṁ samīkṣā nipuṇā satī me
11.28.34.4,hanyāt tamisraṁ puruṣasya buddheḥ
11.28.35.1,eṣa svayaṁ-jyotir ajo ’prameyo
11.28.35.2,mahānubhūtiḥ sakalānubhūtiḥ
11.28.35.3,eko ’dvitīyo vacasāṁ virāme
11.28.35.4,yeneṣitā vāg-asavaś caranti
11.28.36.1,etāvān ātma-sammoho
11.28.36.2,yad vikalpas tu kevale
11.28.36.3,ātman ṛte svam ātmānam
11.28.36.4,avalambo na yasya hi
11.28.37.1,yan nāmākṛtibhir grāhyaṁ
11.28.37.2,pañca-varṇam abādhitam
11.28.37.3,vyarthenāpy artha-vādo ’yaṁ
11.28.37.4,dvayaṁ paṇḍita-māninām
11.28.38.1,yogino ’pakva-yogasya
11.28.38.2,yuñjataḥ kāya utthitaiḥ
11.28.38.3,upasargair vihanyeta
11.28.38.4,tatrāyaṁ vihito vidhiḥ
11.28.39.1,yoga-dhāraṇayā kāṁścid
11.28.39.2,āsanair dhāraṇānvitaiḥ
11.28.39.3,tapo-mantrauṣadhaiḥ kāṁścid
11.28.39.4,upasargān vinirdahet
11.28.40.1,kāṁścin mamānudhyānena
11.28.40.2,nāma-saṅkīrtanādibhiḥ
11.28.40.3,yogeśvarānuvṛttyā vā
11.28.40.4,hanyād aśubha-dān śanaiḥ
11.28.41.1,kecid deham imaṁ dhīrāḥ
11.28.41.2,su-kalpaṁ vayasi sthiram
11.28.41.3,vidhāya vividhopāyair
11.28.41.4,atha yuñjanti siddhaye
11.28.42.1,na hi tat kuśalādṛtyaṁ
11.28.42.2,tad-āyāso hy apārthakaḥ
11.28.42.3,antavattvāc charīrasya
11.28.42.4,phalasyeva vanaspateḥ
11.28.43.1,yogaṁ niṣevato nityaṁ
11.28.43.2,kāyaś cet kalpatām iyāt
11.28.43.3,tac chraddadhyān na matimān
11.28.43.4,yogam utsṛjya mat-paraḥ
11.28.44.1,yoga-caryām imāṁ yogī
11.28.44.2,vicaran mad-apāśrayaḥ
11.28.44.3,nāntarāyair vihanyeta
11.28.44.4,niḥspṛhaḥ sva-sukhānubhūḥ
11.29.1.1,śrī-uddhava uvāca
11.29.2.1,prāyaśaḥ puṇḍarīkākṣa
11.29.2.2,yuñjanto yogino manaḥ
11.29.2.3,viṣīdanty asamādhānān
11.29.2.4,mano-nigraha-karśitāḥ
11.29.3.1,athāta ānanda-dughaṁ padāmbujaṁ
11.29.3.2,haṁsāḥ śrayerann aravinda-locana
11.29.3.3,sukhaṁ nu viśveśvara yoga-karmabhis
11.29.3.4,tvan-māyayāmī vihatā na māninaḥ
11.29.4.1,kiṁ citram acyuta tavaitad aśeṣa-bandho
11.29.4.2,dāseṣv ananya-śaraṇesu yad ātma-sāttvam
11.29.4.3,yo ’rocayat saha mṛgaiḥ svayam īśvarāṇāṁ
11.29.4.4,śrīmat-kirīṭa-taṭa-pīḍita-pāda-pīṭhaḥ
11.29.5.1,taṁ tvākhilātma-dayiteśvaram āśritānāṁ
11.29.5.2,sarvārtha-daṁ sva-kṛta-vid visṛjeta ko nu
11.29.5.3,ko vā bhajet kim api vismṛtaye ’nu bhūtyai
11.29.5.4,kiṁ vā bhaven na tava pāda-rajo-juṣāṁ naḥ
11.29.7.1,śrī-śuka uvāca
11.29.8.1,śrī-bhagavān uvāca
11.29.9.1,kuryāt sarvāṇi karmāṇi
11.29.9.2,mad-arthaṁ śanakaiḥ smaran
11.29.9.3,mayy arpita-manaś-citto
11.29.9.4,mad-dharmātma-mano-ratiḥ
11.29.10.1,deśān puṇyān āśrayeta
11.29.10.2,mad-bhaktaiḥ sādhubhiḥ śritān
11.29.10.3,devāsura-manuṣyeṣu
11.29.10.4,mad-bhaktācaritāni ca
11.29.11.1,pṛthak satreṇa vā mahyaṁ
11.29.11.2,parva-yātrā-mahotsavān
11.29.11.3,kārayed gīta-nṛtyādyair
11.29.11.4,mahārāja-vibhūtibhiḥ
11.29.12.1,mām eva sarva-bhūteṣu
11.29.12.2,bahir antar apāvṛtam
11.29.12.3,īkṣetātmani cātmānaṁ
11.29.12.4,yathā kham amalāśayaḥ
11.29.13-14.1,iti sarvāṇi bhūtāni
11.29.13-14.2,mad-bhāvena mahā-dyute
11.29.13-14.3,sabhājayan manyamāno
11.29.13-14.4,jñānaṁ kevalam āśritaḥ
11.29.15.1,nareṣv abhīkṣṇaṁ mad-bhāvaṁ
11.29.15.2,puṁso bhāvayato ’cirāt
11.29.15.3,spardhāsūyā-tiraskārāḥ
11.29.15.4,sāhaṅkārā viyanti hi
11.29.16.1,visṛjya smayamānān svān
11.29.16.2,dṛśaṁ vrīḍāṁ ca daihikīm
11.29.16.3,praṇamed daṇḍa-vad bhūmāv
11.29.16.4,ā-śva-cāṇḍāla-go-kharam
11.29.17.1,yāvat sarveṣu bhūteṣu
11.29.17.2,mad-bhāvo nopajāyate
11.29.17.3,tāvad evam upāsīta
11.29.17.4,vāṅ-manaḥ-kāya-vṛttibhiḥ
11.29.18.1,sarvaṁ brahmātmakaṁ tasya
11.29.18.2,vidyayātma-manīṣayā
11.29.18.3,paripaśyann uparamet
11.29.18.4,sarvato mukta-saṁśayaḥ
11.29.19.1,ayaṁ hi sarva-kalpānāṁ
11.29.19.2,sadhrīcīno mato mama
11.29.19.3,mad-bhāvaḥ sarva-bhūteṣu
11.29.19.4,mano-vāk-kāya-vṛttibhiḥ
11.29.20.1,na hy aṅgopakrame dhvaṁso
11.29.20.2,mad-dharmasyoddhavāṇv api
11.29.20.3,mayā vyavasitaḥ samyaṅ
11.29.20.4,nirguṇatvād anāśiṣaḥ
11.29.21.1,yo yo mayi pare dharmaḥ
11.29.21.2,kalpyate niṣphalāya cet
11.29.21.3,tad-āyāso nirarthaḥ syād
11.29.21.4,bhayāder iva sattama
11.29.22.1,eṣā buddhimatāṁ buddhir
11.29.22.2,manīṣā ca manīṣiṇām
11.29.22.3,yat satyam anṛteneha
11.29.22.4,martyenāpnoti māmṛtam
11.29.23.1,eṣa te ’bhihitaḥ kṛtsno
11.29.23.2,brahma-vādasya saṅgrahaḥ
11.29.23.3,samāsa-vyāsa-vidhinā
11.29.23.4,devānām api durgamaḥ
11.29.24.1,abhīkṣṇaśas te gaditaṁ
11.29.24.2,jñānaṁ vispaṣṭa-yuktimat
11.29.24.3,etad vijñāya mucyeta
11.29.24.4,puruṣo naṣṭa-saṁśayaḥ
11.29.25.1,su-viviktaṁ tava praśnaṁ
11.29.25.2,mayaitad api dhārayet
11.29.25.3,sanātanaṁ brahma-guhyaṁ
11.29.25.4,paraṁ brahmādhigacchati
11.29.26.1,ya etan mama bhakteṣu
11.29.26.2,sampradadyāt su-puṣkalam
11.29.26.3,tasyāhaṁ brahma-dāyasya
11.29.26.4,dadāmy ātmānam ātmanā
11.29.27.1,ya etat samadhīyīta
11.29.27.2,pavitraṁ paramaṁ śuci
11.29.27.3,sa pūyetāhar ahar māṁ
11.29.27.4,jñāna-dīpena darśayan
11.29.28.1,ya etac chraddhayā nityam
11.29.28.2,avyagraḥ śṛṇuyān naraḥ
11.29.28.3,mayi bhaktiṁ parāṁ kurvan
11.29.28.4,karmabhir na sa badhyate
11.29.29.1,apy uddhava tvayā brahma
11.29.29.2,sakhe samavadhāritam
11.29.29.3,api te vigato mohaḥ
11.29.29.4,śokaś cāsau mano-bhavaḥ
11.29.30.1,naitat tvayā dāmbhikāya
11.29.30.2,nāstikāya śaṭhāya ca
11.29.30.3,aśuśrūṣor abhaktāya
11.29.30.4,durvinītāya dīyatām
11.29.31.1,etair doṣair vihīnāya
11.29.31.2,brahmaṇyāya priyāya ca
11.29.31.3,sādhave śucaye brūyād
11.29.31.4,bhaktiḥ syāc chūdra-yoṣitām
11.29.32.1,naitad vijñāya jijñāsor
11.29.32.2,jñātavyam avaśiṣyate
11.29.32.3,pītvā pīyūṣam amṛtaṁ
11.29.32.4,pātavyaṁ nāvaśiṣyate
11.29.33.1,jñāne karmaṇi yoge ca
11.29.33.2,vārtāyāṁ daṇḍa-dhāraṇe
11.29.33.3,yāvān artho nṛṇāṁ tāta
11.29.33.4,tāvāṁs te ’haṁ catur-vidhaḥ
11.29.34.1,martyo yadā tyakta-samasta-karmā
11.29.34.2,niveditātmā vicikīrṣito me
11.29.34.3,tadāmṛtatvaṁ pratipadyamāno
11.29.34.4,mayātma-bhūyāya ca kalpate vai
11.29.35.1,śrī-śuka uvāca
11.29.36.1,viṣṭabhya cittaṁ praṇayāvaghūrṇaṁ
11.29.36.2,dhairyeṇa rājan bahu-manyamānaḥ
11.29.36.3,kṛtāñjaliḥ prāha yadu-pravīraṁ
11.29.36.4,śīrṣṇā spṛśaṁs tac-caraṇāravindam
11.29.37.1,śrī-uddhava uvāca
11.29.38.1,pratyarpito me bhavatānukampinā
11.29.38.2,bhṛtyāya vijñāna-mayaḥ pradīpaḥ
11.29.38.3,hitvā kṛta-jñas tava pāda-mūlaṁ
11.29.38.4,ko ’nyaṁ samīyāc charaṇaṁ tvadīyam
11.29.39.1,vṛkṇaś ca me su-dṛḍhaḥ sneha-pāśo
11.29.39.2,dāśārha-vṛṣṇy-andhaka-sātvateṣu
11.29.39.3,prasāritaḥ sṛṣṭi-vivṛddhaye tvayā
11.29.39.4,sva-māyayā hy ātma-subodha-hetinā
11.29.40.1,namo ’stu te mahā-yogin
11.29.40.2,prapannam anuśādhi mām
11.29.40.3,yathā tvac-caraṇāmbhoje
11.29.40.4,ratiḥ syād anapāyinī
11.29.41-44.1,śrī-bhagavān uvāca
11.29.45.1,śrī-śuka uvāca
11.29.46.1,su-dustyaja-sneha-viyoga-kātaro
11.29.46.2,na śaknuvaṁs taṁ parihātum āturaḥ
11.29.46.3,kṛcchraṁ yayau mūrdhani bhartṛ-pāduke
11.29.46.4,bibhran namaskṛtya yayau punaḥ punaḥ
11.29.47.1,tatas tam antar hṛdi sanniveśya
11.29.47.2,gato mahā-bhāgavato viśālām
11.29.47.3,yathopadiṣṭāṁ jagad-eka-bandhunā
11.29.47.4,tapaḥ samāsthāya harer agād gatim
11.29.48.1,ya etad ānanda-samudra-sambhṛtaṁ
11.29.48.2,jñānāmṛtaṁ bhāgavatāya bhāṣitam
11.29.48.3,kṛṣṇena yogeśvara-sevitāṅghriṇā
11.29.48.4,sac-chraddhayāsevya jagad vimucyate
11.29.49.1,bhava-bhayam apahantuṁ jñāna-vijñāna-sāraṁ
11.29.49.2,nigama-kṛd upajahre bhṛṅga-vad veda-sāram
11.29.49.3,amṛtam udadhitaś cāpāyayad bhṛtya-vargān
11.29.49.4,puruṣam ṛṣabham ādyaṁ kṛṣṇa-saṁjñaṁ nato ’smi
11.30.1.1,śrī-rājovāca
11.30.2.1,brahma-śāpopasaṁsṛṣṭe
11.30.2.2,sva-kule yādavarṣabhaḥ
11.30.2.3,preyasīṁ sarva-netrāṇāṁ
11.30.2.4,tanuṁ sa katham atyajat
11.30.3.1,pratyākraṣṭuṁ nayanam abalā yatra lagnaṁ na śekuḥ
11.30.3.2,karṇāviṣṭaṁ na sarati tato yat satām ātma-lagnam
11.30.3.3,yac-chrīr vācāṁ janayati ratiṁ kiṁ nu mānaṁ kavīnāṁ
11.30.3.4,dṛṣṭvā jiṣṇor yudhi ratha-gataṁ yac ca tat-sāmyam īyuḥ
11.30.4.1,śrī ṛṣir uvāca
11.30.5.1,śrī-bhagavān uvāca
11.30.6.1,striyo bālāś ca vṛddhāś ca
11.30.6.2,śaṅkhoddhāraṁ vrajantv itaḥ
11.30.6.3,vayaṁ prabhāsaṁ yāsyāmo
11.30.6.4,yatra pratyak sarasvatī
11.30.7.1,tatrābhiṣicya śucaya
11.30.7.2,upoṣya su-samāhitāḥ
11.30.7.3,devatāḥ pūjayiṣyāmaḥ
11.30.7.4,snapanālepanārhaṇaiḥ
11.30.8.1,brāhmaṇāṁs tu mahā-bhāgān
11.30.8.2,kṛta-svastyayanā vayam
11.30.8.3,go-bhū-hiraṇya-vāsobhir
11.30.8.4,gajāśva-ratha-veśmabhiḥ
11.30.9.1,vidhir eṣa hy ariṣṭa-ghno
11.30.9.2,maṅgalāyanam uttamam
11.30.9.3,deva-dvija-gavāṁ pūjā
11.30.9.4,bhūteṣu paramo bhavaḥ
11.30.10.1,iti sarve samākarṇya
11.30.10.2,yadu-vṛddhā madhu-dviṣaḥ
11.30.10.3,tatheti naubhir uttīrya
11.30.10.4,prabhāsaṁ prayayū rathaiḥ
11.30.11.1,tasmin bhagavatādiṣṭaṁ
11.30.11.2,yadu-devena yādavāḥ
11.30.11.3,cakruḥ paramayā bhaktyā
11.30.11.4,sarva-śreyopabṛṁhitam
11.30.12.1,tatas tasmin mahā-pānaṁ
11.30.12.2,papur maireyakaṁ madhu
11.30.12.3,diṣṭa-vibhraṁśita-dhiyo
11.30.12.4,yad-dravair bhraśyate matiḥ
11.30.13.1,mahā-pānābhimattānāṁ
11.30.13.2,vīrāṇāṁ dṛpta-cetasām
11.30.13.3,kṛṣṇa-māyā-vimūḍhānāṁ
11.30.13.4,saṅgharṣaḥ su-mahān abhūt
11.30.14.1,yuyudhuḥ krodha-saṁrabdhā
11.30.14.2,velāyām ātatāyinaḥ
11.30.14.3,dhanurbhir asibhir bhallair
11.30.14.4,gadābhis tomararṣṭibhiḥ
11.30.15.1,patat-patākai ratha-kuñjarādibhiḥ
11.30.15.2,kharoṣṭra-gobhir mahiṣair narair api
11.30.15.3,mithaḥ sametyāśvataraiḥ su-durmadā
11.30.15.4,nyahan śarair dadbhir iva dvipā vane
11.30.16.1,pradyumna-sāmbau yudhi rūḍha-matsarāv
11.30.16.2,akrūra-bhojāv aniruddha-sātyakī
11.30.16.3,subhadra-saṅgrāmajitau su-dāruṇau
11.30.16.4,gadau sumitrā-surathau samīyatuḥ
11.30.17.1,anye ca ye vai niśaṭholmukādayaḥ
11.30.17.2,sahasrajic-chatajid-bhānu-mukhyāḥ
11.30.17.3,anyonyam āsādya madāndha-kāritā
11.30.17.4,jaghnur mukundena vimohitā bhṛśam
11.30.18.1,dāśārha-vṛṣṇy-andhaka-bhoja-sātvatā
11.30.18.2,madhv-arbudā māthura-śūrasenāḥ
11.30.18.3,visarjanāḥ kukurāḥ kuntayaś ca
11.30.18.4,mithas tu jaghnuḥ su-visṛjya sauhṛdam
11.30.19.1,putrā ayudhyan pitṛbhir bhrātṛbhiś ca
11.30.19.2,svasrīya-dauhitra-pitṛvya-mātulaiḥ
11.30.19.3,mitrāṇi mitraiḥ suhṛdaḥ suhṛdbhir
11.30.19.4,jñātīṁs tv ahan jñātaya eva mūḍhāḥ
11.30.20.1,śareṣu hīyamāneṣu
11.30.20.2,bhajyamāneṣu dhanvasu
11.30.20.3,śastreṣu kṣīyamāneṣu
11.30.20.4,muṣṭibhir jahrur erakāḥ
11.30.21.1,tā vajra-kalpā hy abhavan
11.30.21.2,parighā muṣṭinā bhṛtāḥ
11.30.21.3,jaghnur dviṣas taiḥ kṛṣṇena
11.30.21.4,vāryamāṇās tu taṁ ca te
11.30.22.1,pratyanīkaṁ manyamānā
11.30.22.2,balabhadraṁ ca mohitāḥ
11.30.22.3,hantuṁ kṛta-dhiyo rājann
11.30.22.4,āpannā ātatāyinaḥ
11.30.23.1,atha tāv api saṅkruddhāv
11.30.23.2,udyamya kuru-nandana
11.30.23.3,erakā-muṣṭi-parighau
11.30.23.4,carantau jaghnatur yudhi
11.30.24.1,brahma-śāpopasṛṣṭānāṁ
11.30.24.2,kṛṣṇa-māyāvṛtātmanām
11.30.24.3,spardhā-krodhaḥ kṣayaṁ ninye
11.30.24.4,vaiṇavo ’gnir yathā vanam
11.30.25.1,evaṁ naṣṭeṣu sarveṣu
11.30.25.2,kuleṣu sveṣu keśavaḥ
11.30.25.3,avatārito bhuvo bhāra
11.30.25.4,iti mene ’vaśeṣitaḥ
11.30.26.1,rāmaḥ samudra-velāyāṁ
11.30.26.2,yogam āsthāya pauruṣam
11.30.26.3,tatyāja lokaṁ mānuṣyaṁ
11.30.26.4,saṁyojyātmānam ātmani
11.30.27.1,rāma-niryāṇam ālokya
11.30.27.2,bhagavān devakī-sutaḥ
11.30.27.3,niṣasāda dharopasthe
11.30.27.4,tuṣṇīm āsādya pippalam
11.30.28-32.1,bibhrac catur-bhujaṁ rūpaṁ
11.30.28-32.2,bhrājiṣṇu prabhayā svayā
11.30.28-32.3,diśo vitimirāḥ kurvan
11.30.28-32.4,vidhūma iva pāvakaḥ
11.30.33.1,muṣalāvaśeṣāyaḥ-khaṇḍa-
11.30.33.2,kṛteṣur lubdhako jarā
11.30.33.3,mṛgāsyākāraṁ tac-caraṇaṁ
11.30.33.4,vivyādha mṛga-śaṅkayā
11.30.34.1,catur-bhujaṁ taṁ puruṣaṁ
11.30.34.2,dṛṣṭvā sa kṛta-kilbiṣaḥ
11.30.34.3,bhītaḥ papāta śirasā
11.30.34.4,pādayor asura-dviṣaḥ
11.30.35.1,ajānatā kṛtam idaṁ
11.30.35.2,pāpena madhusūdana
11.30.35.3,kṣantum arhasi pāpasya
11.30.35.4,uttamaḥśloka me ’nagha
11.30.36.1,yasyānusmaraṇaṁ nṛṇām
11.30.36.2,ajñāna-dhvānta-nāśanam
11.30.36.3,vadanti tasya te viṣṇo
11.30.36.4,mayāsādhu kṛtaṁ prabho
11.30.37.1,tan māśu jahi vaikuṇṭha
11.30.37.2,pāpmānaṁ mṛga-lubdhakam
11.30.37.3,yathā punar ahaṁ tv evaṁ
11.30.37.4,na kuryāṁ sad-atikramam
11.30.38.1,yasyātma-yoga-racitaṁ na vidur viriñco
11.30.38.2,rudrādayo ’sya tanayāḥ patayo girāṁ ye
11.30.38.3,tvan-māyayā pihita-dṛṣṭaya etad añjaḥ
11.30.38.4,kiṁ tasya te vayam asad-gatayo gṛṇīmaḥ
11.30.39.1,śrī-bhagavān uvāca
11.30.40.1,ity ādiṣṭo bhagavatā
11.30.40.2,kṛṣṇenecchā-śarīriṇā
11.30.40.3,triḥ parikramya taṁ natvā
11.30.40.4,vimānena divaṁ yayau
11.30.41.1,dārukaḥ kṛṣṇa-padavīm
11.30.41.2,anvicchann adhigamya tām
11.30.41.3,vāyuṁ tulasikāmodam
11.30.41.4,āghrāyābhimukhaṁ yayau
11.30.42.1,taṁ tatra tigma-dyubhir āyudhair vṛtaṁ
11.30.42.2,hy aśvattha-mūle kṛta-ketanaṁ patim
11.30.42.3,sneha-plutātmā nipapāta pādayo
11.30.42.4,rathād avaplutya sa-bāṣpa-locanaḥ
11.30.43.1,apaśyatas tvac-caraṇāmbujaṁ prabho
11.30.43.2,dṛṣṭiḥ praṇaṣṭā tamasi praviṣṭā
11.30.43.3,diśo na jāne na labhe ca śāntiṁ
11.30.43.4,yathā niśāyām uḍupe praṇaṣṭe
11.30.44.1,iti bruvati sūte vai
11.30.44.2,ratho garuḍa-lāñchanaḥ
11.30.44.3,kham utpapāta rājendra
11.30.44.4,sāśva-dhvaja udīkṣataḥ
11.30.45.1,tam anvagacchan divyāni
11.30.45.2,viṣṇu-praharaṇāni ca
11.30.45.3,tenāti-vismitātmānaṁ
11.30.45.4,sūtam āha janārdanaḥ
11.30.46.1,gaccha dvāravatīṁ sūta
11.30.46.2,jñātīnāṁ nidhanaṁ mithaḥ
11.30.46.3,saṅkarṣaṇasya niryāṇaṁ
11.30.46.4,bandhubhyo brūhi mad-daśām
11.30.47.1,dvārakāyāṁ ca na stheyaṁ
11.30.47.2,bhavadbhiś ca sva-bandhubhiḥ
11.30.47.3,mayā tyaktāṁ yadu-purīṁ
11.30.47.4,samudraḥ plāvayiṣyati
11.30.48.1,svaṁ svaṁ parigrahaṁ sarve
11.30.48.2,ādāya pitarau ca naḥ
11.30.48.3,arjunenāvitāḥ sarva
11.30.48.4,indraprasthaṁ gamiṣyatha
11.30.49.1,tvaṁ tu mad-dharmam āsthāya
11.30.49.2,jñāna-niṣṭha upekṣakaḥ
11.30.49.3,man-māyā-racitām etāṁ
11.30.49.4,vijñayopaśamaṁ vraja
11.30.50.1,ity uktas taṁ parikramya
11.30.50.2,namaskṛtya punaḥ punaḥ
11.30.50.3,tat-pādau śīrṣṇy upādhāya
11.30.50.4,durmanāḥ prayayau purīm
11.31.1.1,śrī-śuka uvāca
11.31.2-3.1,pitaraḥ siddha-gandharvā
11.31.2-3.2,vidyādhara-mahoragāḥ
11.31.2-3.3,cāraṇā yakṣa-rakṣāṁsi
11.31.2-3.4,kinnarāpsaraso dvijāḥ
11.31.4.1,vavṛṣuḥ puṣpa-varṣāṇi
11.31.4.2,vimānāvalibhir nabhaḥ
11.31.4.3,kurvantaḥ saṅkulaṁ rājan
11.31.4.4,bhaktyā paramayā yutāḥ
11.31.5.1,bhagavān pitāmahaṁ vīkṣya
11.31.5.2,vibhūtīr ātmano vibhuḥ
11.31.5.3,saṁyojyātmani cātmānaṁ
11.31.5.4,padma-netre nyamīlayat
11.31.6.1,lokābhirāmāṁ sva-tanuṁ
11.31.6.2,dhāraṇā-dhyāna-maṅgalam
11.31.6.3,yoga-dhāraṇayāgneyyā-
11.31.6.4,dagdhvā dhāmāviśat svakam
11.31.7.1,divi dundubhayo neduḥ
11.31.7.2,petuḥ sumanasaś ca khāt
11.31.7.3,satyaṁ dharmo dhṛtir bhūmeḥ
11.31.7.4,kīrtiḥ śrīś cānu taṁ yayuḥ
11.31.8.1,devādayo brahma-mukhyā
11.31.8.2,na viśantaṁ sva-dhāmani
11.31.8.3,avijñāta-gatiṁ kṛṣṇaṁ
11.31.8.4,dadṛśuś cāti-vismitāḥ
11.31.9.1,saudāmanyā yathākāśe
11.31.9.2,yāntyā hitvābhra-maṇḍalam
11.31.9.3,gatir na lakṣyate martyais
11.31.9.4,tathā kṛṣṇasya daivataiḥ
11.31.10.1,brahma-rudrādayas te tu
11.31.10.2,dṛṣṭvā yoga-gatiṁ hareḥ
11.31.10.3,vismitās tāṁ praśaṁsantaḥ
11.31.10.4,svaṁ svaṁ lokaṁ yayus tadā
11.31.11.1,rājan parasya tanu-bhṛj-jananāpyayehā
11.31.11.2,māyā-viḍambanam avehi yathā naṭasya
11.31.11.3,sṛṣṭvātmanedam anuviśya vihṛtya cānte
11.31.11.4,saṁhṛtya cātma-mahinoparataḥ sa āste
11.31.12.1,martyena yo guru-sutaṁ yama-loka-nītaṁ
11.31.12.2,tvāṁ cānayac charaṇa-daḥ paramāstra-dagdham
11.31.12.3,jigye ’ntakāntakam apīśam asāv anīśaḥ
11.31.12.4,kiṁ svāvane svar anayan mṛgayuṁ sa-deham
11.31.13.1,tathāpy aśeṣa-sthiti-sambhavāpyayeṣv
11.31.13.2,ananya-hetur yad aśeṣa-śakti-dhṛk
11.31.13.3,naicchat praṇetuṁ vapur atra śeṣitaṁ
11.31.13.4,martyena kiṁ sva-stha-gatiṁ pradarśayan
11.31.14.1,ya etāṁ prātar utthāya
11.31.14.2,kṛṣṇasya padavīṁ parām
11.31.14.3,prayataḥ kīrtayed bhaktyā
11.31.14.4,tām evāpnoty anuttamām
11.31.15.1,dāruko dvārakām etya
11.31.15.2,vasudevograsenayoḥ
11.31.15.3,patitvā caraṇāv asrair
11.31.15.4,nyaṣiñcat kṛṣṇa-vicyutaḥ
11.31.16-17.1,kathayām āsa nidhanaṁ
11.31.16-17.2,vṛṣṇīnāṁ kṛtsnaśo nṛpa
11.31.16-17.3,tac chrutvodvigna-hṛdayā
11.31.16-17.4,janāḥ śoka-virmūrcchitāḥ
11.31.18.1,devakī rohiṇī caiva
11.31.18.2,vasudevas tathā sutau
11.31.18.3,kṛṣṇa-rāmāv apaśyantaḥ
11.31.18.4,śokārtā vijahuḥ smṛtim
11.31.19.1,prāṇāṁś ca vijahus tatra
11.31.19.2,bhagavad-virahāturāḥ
11.31.19.3,upaguhya patīṁs tāta
11.31.19.4,citām āruruhuḥ striyaḥ
11.31.20.1,rāma-patnyaś ca tad-deham
11.31.20.2,upaguhyāgnim āviśan
11.31.20.3,vasudeva-patnyas tad-gātraṁ
11.31.20.4,pradyumnādīn hareḥ snuṣāḥ
11.31.20.5,kṛṣṇa-patnyo ’viśann agniṁ
11.31.20.6,rukmiṇy-ādyās tad-ātmikāḥ
11.31.21.1,arjunaḥ preyasaḥ sakhyuḥ
11.31.21.2,kṛṣṇasya virahāturaḥ
11.31.21.3,ātmānaṁ sāntvayām āsa
11.31.21.4,kṛṣṇa-gītaiḥ sad-uktibhiḥ
11.31.22.1,bandhūnāṁ naṣṭa-gotrāṇām
11.31.22.2,arjunaḥ sāmparāyikam
11.31.22.3,hatānāṁ kārayām āsa
11.31.22.4,yathā-vad anupūrvaśaḥ
11.31.23.1,dvārakāṁ hariṇā tyaktāṁ
11.31.23.2,samudro ’plāvayat kṣaṇāt
11.31.23.3,varjayitvā mahā-rāja
11.31.23.4,śrīmad-bhagavad-ālayam
11.31.24.1,nityaṁ sannihitas tatra
11.31.24.2,bhagavān madhusūdanaḥ
11.31.24.3,smṛtyāśeṣāśubha-haraṁ
11.31.24.4,sarva-maṅgala-maṅgalam
11.31.25.1,strī-bāla-vṛddhān ādāya
11.31.25.2,hata-śeṣān dhanañjayaḥ
11.31.25.3,indraprasthaṁ samāveśya
11.31.25.4,vajraṁ tatrābhyaṣecayat
11.31.26.1,śrutvā suhṛd-vadhaṁ rājann
11.31.26.2,arjunāt te pitāmahāḥ
11.31.26.3,tvāṁ tu vaṁśa-dharaṁ kṛtvā
11.31.26.4,jagmuḥ sarve mahā-patham
11.31.27.1,ya etad deva-devasya
11.31.27.2,viṣṇoḥ karmāṇi janma ca
11.31.27.3,kīrtayec chraddhayā martyaḥ
11.31.27.4,sarva-pāpaiḥ pramucyate
11.31.28.1,itthaṁ harer bhagavato rucirāvatāra-
11.31.28.2,vīryāṇi bāla-caritāni ca śantamāni
11.31.28.3,anyatra ceha ca śrutāni gṛṇan manuṣyo
11.31.28.4,bhaktiṁ parāṁ paramahaṁsa-gatau labheta
11.11.1.1,śrī-bhagavān uvāca
11.11.2.1,śoka-mohau sukhaṁ duḥkhaṁ
11.11.2.2,dehāpattiś ca māyayā
11.11.2.3,svapno yathātmanaḥ khyātiḥ
11.11.2.4,saṁsṛtir na tu vāstavī
11.11.3.1,vidyāvidye mama tanū
11.11.3.2,viddhy uddhava śarīriṇām
11.11.3.3,mokṣa-bandha-karī ādye
11.11.3.4,māyayā me vinirmite
11.11.4.1,ekasyaiva mamāṁśasya
11.11.4.2,jīvasyaiva mahā-mate
11.11.4.3,bandho ’syāvidyayānādir
11.11.4.4,vidyayā ca tathetaraḥ
11.11.5.1,atha baddhasya muktasya
11.11.5.2,vailakṣaṇyaṁ vadāmi te
11.11.5.3,viruddha-dharmiṇos tāta
11.11.5.4,sthitayor eka-dharmiṇi
11.11.6.1,suparṇāv etau sadṛśau sakhāyau
11.11.6.2,yadṛcchayaitau kṛta-nīḍau ca vṛkṣe
11.11.6.3,ekas tayoḥ khādati pippalānnam
11.11.6.4,anyo niranno ’pi balena bhūyān
11.11.7.1,ātmānam anyaṁ ca sa veda vidvān
11.11.7.2,apippalādo na tu pippalādaḥ
11.11.7.3,yo ’vidyayā yuk sa tu nitya-baddho
11.11.7.4,vidyā-mayo yaḥ sa tu nitya-muktaḥ
11.11.8.1,deha-stho ’pi na deha-stho
11.11.8.2,vidvān svapnād yathotthitaḥ
11.11.8.3,adeha-stho ’pi deha-sthaḥ
11.11.8.4,kumatiḥ svapna-dṛg yathā
11.11.9.1,indriyair indriyārtheṣu
11.11.9.2,guṇair api guṇeṣu ca
11.11.9.3,gṛhyamāṇeṣv ahaṁ kuryān
11.11.9.4,na vidvān yas tv avikriyaḥ
11.11.10.1,daivādhīne śarīre ’smin
11.11.10.2,guṇa-bhāvyena karmaṇā
11.11.10.3,vartamāno ’budhas tatra
11.11.10.4,kartāsmīti nibadhyate
11.11.11.1,evaṁ viraktaḥ śayana
11.11.11.2,āsanāṭana-majjane
11.11.11.3,darśana-sparśana-ghrāṇa-
11.11.11.4,bhojana-śravaṇādiṣu
11.11.11.5,na tathā badhyate vidvān
11.11.11.6,tatra tatrādayan guṇān
11.11.12-13.1,prakṛti-stho ’py asaṁsakto
11.11.12-13.2,yathā khaṁ savitānilaḥ
11.11.12-13.3,vaiśāradyekṣayāsaṅga-
11.11.12-13.4,śitayā chinna-saṁśayaḥ
11.11.12-13.5,pratibuddha iva svapnān
11.11.12-13.6,nānātvād vinivartate
11.11.14.1,yasya syur vīta-saṅkalpāḥ
11.11.14.2,prāṇendriya-mano-dhiyām
11.11.14.3,vṛttayaḥ sa vinirmukto
11.11.14.4,deha-stho ’pi hi tad-guṇaiḥ
11.11.15.1,yasyātmā hiṁsyate hiṁsrair
11.11.15.2,yena kiñcid yadṛcchayā
11.11.15.3,arcyate vā kvacit tatra
11.11.15.4,na vyatikriyate budhaḥ
11.11.16.1,na stuvīta na nindeta
11.11.16.2,kurvataḥ sādhv asādhu vā
11.11.16.3,vadato guṇa-doṣābhyāṁ
11.11.16.4,varjitaḥ sama-dṛṅ muniḥ
11.11.17.1,na kuryān na vadet kiñcin
11.11.17.2,na dhyāyet sādhv asādhu vā
11.11.17.3,ātmārāmo ’nayā vṛttyā
11.11.17.4,vicarej jaḍa-van muniḥ
11.11.18.1,śabda-brahmaṇi niṣṇāto
11.11.18.2,na niṣṇāyāt pare yadi
11.11.18.3,śramas tasya śrama-phalo
11.11.18.4,hy adhenum iva rakṣataḥ
11.11.19.1,gāṁ dugdha-dohām asatīṁ ca bhāryāṁ
11.11.19.2,dehaṁ parādhīnam asat-prajāṁ ca
11.11.19.3,vittaṁ tv atīrthī-kṛtam aṅga vācaṁ
11.11.19.4,hīnāṁ mayā rakṣati duḥkha-duḥkhī
11.11.20.1,yasyāṁ na me pāvanam aṅga karma
11.11.20.2,sthity-udbhava-prāṇa-nirodham asya
11.11.20.3,līlāvatārepsita-janma vā syād
11.11.20.4,vandhyāṁ giraṁ tāṁ bibhṛyān na dhīraḥ
11.11.21.1,evaṁ jijñāsayāpohya
11.11.21.2,nānātva-bhramam ātmani
11.11.21.3,upārameta virajaṁ
11.11.21.4,mano mayy arpya sarva-ge
11.11.22.1,yady anīśo dhārayituṁ
11.11.22.2,mano brahmaṇi niścalam
11.11.22.3,mayi sarvāṇi karmāṇi
11.11.22.4,nirapekṣaḥ samācara
11.11.23-24.1,śraddhālur mat-kathāḥ śṛṇvan
11.11.23-24.2,su-bhadrā loka-pāvanīḥ
11.11.23-24.3,gāyann anusmaran karma
11.11.23-24.4,janma cābhinayan muhuḥ
11.11.25.1,sat-saṅga-labdhayā bhaktyā
11.11.25.2,mayi māṁ sa upāsitā
11.11.25.3,sa vai me darśitaṁ sadbhir
11.11.25.4,añjasā vindate padam
11.11.26-27.1,śrī-uddhava uvāca
11.11.28.1,tvaṁ brahma paramaṁ vyoma
11.11.28.2,puruṣaḥ prakṛteḥ paraḥ
11.11.28.3,avatīrno ’si bhagavan
11.11.28.4,svecchopātta-pṛthag-vapuḥ
11.11.29-32.1,śrī-bhagavān uvāca
11.11.33.1,jñātvājñātvātha ye vai māṁ
11.11.33.2,yāvān yaś cāsmi yādṛśaḥ
11.11.33.3,bhajanty ananya-bhāvena
11.11.33.4,te me bhaktatamā matāḥ
11.11.34-41.1,mal-liṅga-mad-bhakta-jana-
11.11.34-41.2,darśana-sparśanārcanam
11.11.34-41.3,paricaryā stutiḥ prahva-
11.11.34-41.4,guṇa-karmānukīrtanam
11.11.42.1,sūryo ’gnir brāhmaṇā gāvo
11.11.42.2,vaiṣṇavaḥ khaṁ maruj jalam
11.11.42.3,bhūr ātmā sarva-bhūtāni
11.11.42.4,bhadra pūjā-padāni me
11.11.43-45.1,sūrye tu vidyayā trayyā
11.11.43-45.2,haviṣāgnau yajeta mām
11.11.43-45.3,ātithyena tu viprāgrye
11.11.43-45.4,goṣv aṅga yavasādinā
11.11.46.1,dhiṣṇyeṣv ity eṣu mad-rūpaṁ
11.11.46.2,śaṅkha-cakra-gadāmbujaiḥ
11.11.46.3,yuktaṁ catur-bhujaṁ śāntaṁ
11.11.46.4,dhyāyann arcet samāhitaḥ
11.11.47.1,iṣṭā-pūrtena mām evaṁ
11.11.47.2,yo yajeta samāhitaḥ
11.11.47.3,labhate mayi sad-bhaktiṁ
11.11.47.4,mat-smṛtiḥ sādhu-sevayā
11.11.48.1,prāyeṇa bhakti-yogena
11.11.48.2,sat-saṅgena vinoddhava
11.11.48.3,nopāyo vidyate samyak
11.11.48.4,prāyaṇaṁ hi satām aham
11.11.49.1,athaitat paramaṁ guhyaṁ
11.11.49.2,śṛṇvato yadu-nandana
11.11.49.3,su-gopyam api vakṣyāmi
11.11.49.4,tvaṁ me bhṛtyaḥ suhṛt sakhā
