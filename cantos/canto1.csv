ids,sentences
1.1.1.1,oṁ namo bhagavate vāsudevāya
1.1.2.1,dharmaḥ projjhita-kaitavo ’tra paramo nirmatsarāṇāṁ satāṁ
1.1.2.2,vedyaṁ vāstavam atra vastu śivadaṁ tāpa-trayonmūlanam
1.1.2.3,śrīmad-bhāgavate mahā-muni-kṛte kiṁ vā parair īśvaraḥ
1.1.2.4,sadyo hṛdy avarudhyate ’tra kṛtibhiḥ śuśrūṣubhis tat-kṣaṇāt
1.1.3.1,nigama-kalpa-taror galitaṁ phalaṁ
1.1.3.2,śuka-mukhād amṛta-drava-saṁyutam
1.1.3.3,pibata bhāgavataṁ rasam ālayam
1.1.3.4,muhur aho rasikā bhuvi bhāvukāḥ
1.1.4.1,naimiṣe ’nimiṣa-kṣetre
1.1.4.2,ṛṣayaḥ śaunakādayaḥ
1.1.4.3,satraṁ svargāya lokāya
1.1.4.4,sahasra-samam āsata
1.1.5.1,ta ekadā tu munayaḥ
1.1.5.2,prātar huta-hutāgnayaḥ
1.1.5.3,sat-kṛtaṁ sūtam āsīnaṁ
1.1.5.4,papracchur idam ādarāt
1.1.6.1,ṛṣaya ūcuḥ
1.1.7.1,yāni veda-vidāṁ śreṣṭho
1.1.7.2,bhagavān bādarāyaṇaḥ
1.1.7.3,anye ca munayaḥ sūta
1.1.7.4,parāvara-vido viduḥ
1.1.8.1,vettha tvaṁ saumya tat sarvaṁ
1.1.8.2,tattvatas tad-anugrahāt
1.1.8.3,brūyuḥ snigdhasya śiṣyasya
1.1.8.4,guravo guhyam apy uta
1.1.9.1,tatra tatrāñjasāyuṣman
1.1.9.2,bhavatā yad viniścitam
1.1.9.3,puṁsām ekāntataḥ śreyas
1.1.9.4,tan naḥ śaṁsitum arhasi
1.1.10.1,prāyeṇālpāyuṣaḥ sabhya
1.1.10.2,kalāv asmin yuge janāḥ
1.1.10.3,mandāḥ sumanda-matayo
1.1.10.4,manda-bhāgyā hy upadrutāḥ
1.1.11.1,bhūrīṇi bhūri-karmāṇi
1.1.11.2,śrotavyāni vibhāgaśaḥ
1.1.11.3,ataḥ sādho ’tra yat sāraṁ
1.1.11.4,samuddhṛtya manīṣayā
1.1.11.5,brūhi bhadrāya bhūtānām
1.1.11.6,yenātmā suprasīdati
1.1.12.1,sūta jānāsi bhadraṁ te
1.1.12.2,bhagavān sātvatāṁ patiḥ
1.1.12.3,devakyāṁ vasudevasya
1.1.12.4,jāto yasya cikīrṣayā
1.1.13.1,tan naḥ śuśrūṣamāṇānām
1.1.13.2,arhasy aṅgānuvarṇitum
1.1.13.3,yasyāvatāro bhūtānāṁ
1.1.13.4,kṣemāya ca bhavāya ca
1.1.14.1,āpannaḥ saṁsṛtiṁ ghorāṁ
1.1.14.2,yan-nāma vivaśo gṛṇan
1.1.14.3,tataḥ sadyo vimucyeta
1.1.14.4,yad bibheti svayaṁ bhayam
1.1.15.1,yat-pāda-saṁśrayāḥ sūta
1.1.15.2,munayaḥ praśamāyanāḥ
1.1.15.3,sadyaḥ punanty upaspṛṣṭāḥ
1.1.15.4,svardhuny-āpo ’nusevayā
1.1.16.1,ko vā bhagavatas tasya
1.1.16.2,puṇya-ślokeḍya-karmaṇaḥ
1.1.16.3,śuddhi-kāmo na śṛṇuyād
1.1.16.4,yaśaḥ kali-malāpaham
1.1.17.1,tasya karmāṇy udārāṇi
1.1.17.2,parigītāni sūribhiḥ
1.1.17.3,brūhi naḥ śraddadhānānāṁ
1.1.17.4,līlayā dadhataḥ kalāḥ
1.1.18.1,athākhyāhi harer dhīmann
1.1.18.2,avatāra-kathāḥ śubhāḥ
1.1.18.3,līlā vidadhataḥ svairam
1.1.18.4,īśvarasyātma-māyayā
1.1.19.1,vayaṁ tu na vitṛpyāma
1.1.19.2,uttama-śloka-vikrame
1.1.19.3,yac-chṛṇvatāṁ rasa-jñānāṁ
1.1.19.4,svādu svādu pade pade
1.1.20.1,kṛtavān kila karmāṇi
1.1.20.2,saha rāmeṇa keśavaḥ
1.1.20.3,atimartyāni bhagavān
1.1.20.4,gūḍhaḥ kapaṭa-mānuṣaḥ
1.1.21.1,kalim āgatam ājñāya
1.1.21.2,kṣetre ’smin vaiṣṇave vayam
1.1.21.3,āsīnā dīrgha-satreṇa
1.1.21.4,kathāyāṁ sakṣaṇā hareḥ
1.1.22.1,tvaṁ naḥ sandarśito dhātrā
1.1.22.2,dustaraṁ nistitīrṣatām
1.1.22.3,kaliṁ sattva-haraṁ puṁsāṁ
1.1.22.4,karṇa-dhāra ivārṇavam
1.1.23.1,brūhi yogeśvare kṛṣṇe
1.1.23.2,brahmaṇye dharma-varmaṇi
1.1.23.3,svāṁ kāṣṭhām adhunopete
1.1.23.4,dharmaḥ kaṁ śaraṇaṁ gataḥ
1.2.1.1,vyāsa uvāca
1.2.2.1,sūta uvāca
1.2.3.1,yaḥ svānubhāvam akhila-śruti-sāram ekam
1.2.3.2,adhyātma-dīpam atititīrṣatāṁ tamo ’ndham
1.2.3.3,saṁsāriṇāṁ karuṇayāha purāṇa-guhyaṁ
1.2.3.4,taṁ vyāsa-sūnum upayāmi guruṁ munīnām
1.2.4.1,nārāyaṇaṁ namaskṛtya
1.2.4.2,naraṁ caiva narottamam
1.2.4.3,devīṁ sarasvatīṁ vyāsaṁ
1.2.4.4,tato jayam udīrayet
1.2.5.1,munayaḥ sādhu pṛṣṭo ’haṁ
1.2.5.2,bhavadbhir loka-maṅgalam
1.2.5.3,yat kṛtaḥ kṛṣṇa-sampraśno
1.2.5.4,yenātmā suprasīdati
1.2.6.1,sa vai puṁsāṁ paro dharmo
1.2.6.2,yato bhaktir adhokṣaje
1.2.6.3,ahaituky apratihatā
1.2.6.4,yayātmā suprasīdati
1.2.7.1,vāsudeve bhagavati
1.2.7.2,bhakti-yogaḥ prayojitaḥ
1.2.7.3,janayaty āśu vairāgyaṁ
1.2.7.4,jñānaṁ ca yad ahaitukam
1.2.8.1,dharmaḥ svanuṣṭhitaḥ puṁsāṁ
1.2.8.2,viṣvaksena-kathāsu yaḥ
1.2.8.3,notpādayed yadi ratiṁ
1.2.8.4,śrama eva hi kevalam
1.2.9.1,dharmasya hy āpavargyasya
1.2.9.2,nārtho ’rthāyopakalpate
1.2.9.3,nārthasya dharmaikāntasya
1.2.9.4,kāmo lābhāya hi smṛtaḥ
1.2.10.1,kāmasya nendriya-prītir
1.2.10.2,lābho jīveta yāvatā
1.2.10.3,jīvasya tattva-jijñāsā
1.2.10.4,nārtho yaś ceha karmabhiḥ
1.2.11.1,vadanti tat tattva-vidas
1.2.11.2,tattvaṁ yaj jñānam advayam
1.2.11.3,brahmeti paramātmeti
1.2.11.4,bhagavān iti śabdyate
1.2.12.1,tac chraddadhānā munayo
1.2.12.2,jñāna-vairāgya-yuktayā
1.2.12.3,paśyanty ātmani cātmānaṁ
1.2.12.4,bhaktyā śruta-gṛhītayā
1.2.13.1,ataḥ pumbhir dvija-śreṣṭhā
1.2.13.2,varṇāśrama-vibhāgaśaḥ
1.2.13.3,svanuṣṭhitasya dharmasya
1.2.13.4,saṁsiddhir hari-toṣaṇam
1.2.14.1,tasmād ekena manasā
1.2.14.2,bhagavān sātvatāṁ patiḥ
1.2.14.3,śrotavyaḥ kīrtitavyaś ca
1.2.14.4,dhyeyaḥ pūjyaś ca nityadā
1.2.15.1,yad-anudhyāsinā yuktāḥ
1.2.15.2,karma-granthi-nibandhanam
1.2.15.3,chindanti kovidās tasya
1.2.15.4,ko na kuryāt kathā-ratim
1.2.16.1,śuśrūṣoḥ śraddadhānasya
1.2.16.2,vāsudeva-kathā-ruciḥ
1.2.16.3,syān mahat-sevayā viprāḥ
1.2.16.4,puṇya-tīrtha-niṣevaṇāt
1.2.17.1,śṛṇvatāṁ sva-kathāḥ kṛṣṇaḥ
1.2.17.2,puṇya-śravaṇa-kīrtanaḥ
1.2.17.3,hṛdy antaḥ stho hy abhadrāṇi
1.2.17.4,vidhunoti suhṛt satām
1.2.18.1,naṣṭa-prāyeṣv abhadreṣu
1.2.18.2,nityaṁ bhāgavata-sevayā
1.2.18.3,bhagavaty uttama-śloke
1.2.18.4,bhaktir bhavati naiṣṭhikī
1.2.19.1,tadā rajas-tamo-bhāvāḥ
1.2.19.2,kāma-lobhādayaś ca ye
1.2.19.3,ceta etair anāviddhaṁ
1.2.19.4,sthitaṁ sattve prasīdati
1.2.20.1,evaṁ prasanna-manaso
1.2.20.2,bhagavad-bhakti-yogataḥ
1.2.20.3,bhagavat-tattva-vijñānaṁ
1.2.20.4,mukta-saṅgasya jāyate
1.2.21.1,bhidyate hṛdaya-granthiś
1.2.21.2,chidyante sarva-saṁśayāḥ
1.2.21.3,kṣīyante cāsya karmāṇi
1.2.21.4,dṛṣṭa evātmanīśvare
1.2.22.1,ato vai kavayo nityaṁ
1.2.22.2,bhaktiṁ paramayā mudā
1.2.22.3,vāsudeve bhagavati
1.2.22.4,kurvanty ātma-prasādanīm
1.2.23.1,sattvaṁ rajas tama iti prakṛter guṇās tair
1.2.23.2,yuktaḥ paraḥ puruṣa eka ihāsya dhatte
1.2.23.3,sthity-ādaye hari-viriñci-hareti saṁjñāḥ
1.2.23.4,śreyāṁsi tatra khalu sattva-tanor nṛṇāṁ syuḥ
1.2.24.1,pārthivād dāruṇo dhūmas
1.2.24.2,tasmād agnis trayīmayaḥ
1.2.24.3,tamasas tu rajas tasmāt
1.2.24.4,sattvaṁ yad brahma-darśanam
1.2.25.1,bhejire munayo ’thāgre
1.2.25.2,bhagavantam adhokṣajam
1.2.25.3,sattvaṁ viśuddhaṁ kṣemāya
1.2.25.4,kalpante ye ’nu tān iha
1.2.26.1,mumukṣavo ghora-rūpān
1.2.26.2,hitvā bhūta-patīn atha
1.2.26.3,nārāyaṇa-kalāḥ śāntā
1.2.26.4,bhajanti hy anasūyavaḥ
1.2.27.1,rajas-tamaḥ-prakṛtayaḥ
1.2.27.2,sama-śīlā bhajanti vai
1.2.27.3,pitṛ-bhūta-prajeśādīn
1.2.27.4,śriyaiśvarya-prajepsavaḥ
1.2.28-29.1,vāsudeva-parā vedā
1.2.28-29.2,vāsudeva-parā makhāḥ
1.2.28-29.3,vāsudeva-parā yogā
1.2.28-29.4,vāsudeva-parāḥ kriyāḥ
1.2.30.1,sa evedaṁ sasarjāgre
1.2.30.2,bhagavān ātma-māyayā
1.2.30.3,sad-asad-rūpayā cāsau
1.2.30.4,guṇamayāguṇo vibhuḥ
1.2.31.1,tayā vilasiteṣv eṣu
1.2.31.2,guṇeṣu guṇavān iva
1.2.31.3,antaḥ-praviṣṭa ābhāti
1.2.31.4,vijñānena vijṛmbhitaḥ
1.2.32.1,yathā hy avahito vahnir
1.2.32.2,dāruṣv ekaḥ sva-yoniṣu
1.2.32.3,nāneva bhāti viśvātmā
1.2.32.4,bhūteṣu ca tathā pumān
1.2.33.1,asau guṇamayair bhāvair
1.2.33.2,bhūta-sūkṣmendriyātmabhiḥ
1.2.33.3,sva-nirmiteṣu nirviṣṭo
1.2.33.4,bhuṅkte bhūteṣu tad-guṇān
1.2.34.1,bhāvayaty eṣa sattvena
1.2.34.2,lokān vai loka-bhāvanaḥ
1.2.34.3,līlāvatārānurato
1.2.34.4,deva-tiryaṅ-narādiṣu
1.3.1.1,sūta uvāca
1.3.2.1,yasyāmbhasi śayānasya
1.3.2.2,yoga-nidrāṁ vitanvataḥ
1.3.2.3,nābhi-hradāmbujād āsīd
1.3.2.4,brahmā viśva-sṛjāṁ patiḥ
1.3.3.1,yasyāvayava-saṁsthānaiḥ
1.3.3.2,kalpito loka-vistaraḥ
1.3.3.3,tad vai bhagavato rūpaṁ
1.3.3.4,viśuddhaṁ sattvam ūrjitam
1.3.4.1,paśyanty ado rūpam adabhra-cakṣuṣā
1.3.4.2,sahasra-pādoru-bhujānanādbhutam
1.3.4.3,sahasra-mūrdha-śravaṇākṣi-nāsikaṁ
1.3.4.4,sahasra-mauly-ambara-kuṇḍalollasat
1.3.5.1,etan nānāvatārāṇāṁ
1.3.5.2,nidhānaṁ bījam avyayam
1.3.5.3,yasyāṁśāṁśena sṛjyante
1.3.5.4,deva-tiryaṅ-narādayaḥ
1.3.6.1,sa eva prathamaṁ devaḥ
1.3.6.2,kaumāraṁ sargam āśritaḥ
1.3.6.3,cacāra duścaraṁ brahmā
1.3.6.4,brahmacaryam akhaṇḍitam
1.3.7.1,dvitīyaṁ tu bhavāyāsya
1.3.7.2,rasātala-gatāṁ mahīm
1.3.7.3,uddhariṣyann upādatta
1.3.7.4,yajñeśaḥ saukaraṁ vapuḥ
1.3.8.1,tṛtīyam ṛṣi-sargaṁ vai
1.3.8.2,devarṣitvam upetya saḥ
1.3.8.3,tantraṁ sātvatam ācaṣṭa
1.3.8.4,naiṣkarmyaṁ karmaṇāṁ yataḥ
1.3.9.1,turye dharma-kalā-sarge
1.3.9.2,nara-nārāyaṇāv ṛṣī
1.3.9.3,bhūtvātmopaśamopetam
1.3.9.4,akarot duścaraṁ tapaḥ
1.3.10.1,pañcamaḥ kapilo nāma
1.3.10.2,siddheśaḥ kāla-viplutam
1.3.10.3,provācāsuraye sāṅkhyaṁ
1.3.10.4,tattva-grāma-vinirṇayam
1.3.11.1,ṣaṣṭham atrer apatyatvaṁ
1.3.11.2,vṛtaḥ prāpto ’nasūyayā
1.3.11.3,ānvīkṣikīm alarkāya
1.3.11.4,prahlādādibhya ūcivān
1.3.12.1,tataḥ saptama ākūtyāṁ
1.3.12.2,rucer yajño ’bhyajāyata
1.3.12.3,sa yāmādyaiḥ sura-gaṇair
1.3.12.4,apāt svāyambhuvāntaram
1.3.13.1,aṣṭame merudevyāṁ tu
1.3.13.2,nābher jāta urukramaḥ
1.3.13.3,darśayan vartma dhīrāṇāṁ
1.3.13.4,sarvāśrama-namaskṛtam
1.3.14.1,ṛṣibhir yācito bheje
1.3.14.2,navamaṁ pārthivaṁ vapuḥ
1.3.14.3,dugdhemām oṣadhīr viprās
1.3.14.4,tenāyaṁ sa uśattamaḥ
1.3.15.1,rūpaṁ sa jagṛhe mātsyaṁ
1.3.15.2,cākṣuṣodadhi-samplave
1.3.15.3,nāvy āropya mahī-mayyām
1.3.15.4,apād vaivasvataṁ manum
1.3.16.1,surāsurāṇām udadhiṁ
1.3.16.2,mathnatāṁ mandarācalam
1.3.16.3,dadhre kamaṭha-rūpeṇa
1.3.16.4,pṛṣṭha ekādaśe vibhuḥ
1.3.17.1,dhānvantaraṁ dvādaśamaṁ
1.3.17.2,trayodaśamam eva ca
1.3.17.3,apāyayat surān anyān
1.3.17.4,mohinyā mohayan striyā
1.3.18.1,caturdaśaṁ nārasiṁhaṁ
1.3.18.2,bibhrad daityendram ūrjitam
1.3.18.3,dadāra karajair ūrāv
1.3.18.4,erakāṁ kaṭa-kṛd yathā
1.3.19.1,pañcadaśaṁ vāmanakaṁ
1.3.19.2,kṛtvāgād adhvaraṁ baleḥ
1.3.19.3,pada-trayaṁ yācamānaḥ
1.3.19.4,pratyāditsus tri-piṣṭapam
1.3.20.1,avatāre ṣoḍaśame
1.3.20.2,paśyan brahma-druho nṛpān
1.3.20.3,triḥ-sapta-kṛtvaḥ kupito
1.3.20.4,niḥ-kṣatrām akaron mahīm
1.3.21.1,tataḥ saptadaśe jātaḥ
1.3.21.2,satyavatyāṁ parāśarāt
1.3.21.3,cakre veda-taroḥ śākhā
1.3.21.4,dṛṣṭvā puṁso ’lpa-medhasaḥ
1.3.22.1,nara-devatvam āpannaḥ
1.3.22.2,sura-kārya-cikīrṣayā
1.3.22.3,samudra-nigrahādīni
1.3.22.4,cakre vīryāṇy ataḥ param
1.3.23.1,ekonaviṁśe viṁśatime
1.3.23.2,vṛṣṇiṣu prāpya janmanī
1.3.23.3,rāma-kṛṣṇāv iti bhuvo
1.3.23.4,bhagavān aharad bharam
1.3.24.1,tataḥ kalau sampravṛtte
1.3.24.2,sammohāya sura-dviṣām
1.3.24.3,buddho nāmnāñjana-sutaḥ
1.3.24.4,kīkaṭeṣu bhaviṣyati
1.3.25.1,athāsau yuga-sandhyāyāṁ
1.3.25.2,dasyu-prāyeṣu rājasu
1.3.25.3,janitā viṣṇu-yaśaso
1.3.25.4,nāmnā kalkir jagat-patiḥ
1.3.26.1,avatārā hy asaṅkhyeyā
1.3.26.2,hareḥ sattva-nidher dvijāḥ
1.3.26.3,yathāvidāsinaḥ kulyāḥ
1.3.26.4,sarasaḥ syuḥ sahasraśaḥ
1.3.27.1,ṛṣayo manavo devā
1.3.27.2,manu-putrā mahaujasaḥ
1.3.27.3,kalāḥ sarve harer eva
1.3.27.4,saprajāpatayaḥ smṛtāḥ
1.3.28.1,ete cāṁśa-kalāḥ puṁsaḥ
1.3.28.2,kṛṣṇas tu bhagavān svayam
1.3.28.3,indrāri-vyākulaṁ lokaṁ
1.3.28.4,mṛḍayanti yuge yuge
1.3.29.1,janma guhyaṁ bhagavato
1.3.29.2,ya etat prayato naraḥ
1.3.29.3,sāyaṁ prātar gṛṇan bhaktyā
1.3.29.4,duḥkha-grāmād vimucyate
1.3.30.1,etad rūpaṁ bhagavato
1.3.30.2,hy arūpasya cid-ātmanaḥ
1.3.30.3,māyā-guṇair viracitaṁ
1.3.30.4,mahadādibhir ātmani
1.3.31.1,yathā nabhasi meghaugho
1.3.31.2,reṇur vā pārthivo ’nile
1.3.31.3,evaṁ draṣṭari dṛśyatvam
1.3.31.4,āropitam abuddhibhiḥ
1.3.32.1,ataḥ paraṁ yad avyaktam
1.3.32.2,avyūḍha-guṇa-bṛṁhitam
1.3.32.3,adṛṣṭāśruta-vastutvāt
1.3.32.4,sa jīvo yat punar-bhavaḥ
1.3.33.1,yatreme sad-asad-rūpe
1.3.33.2,pratiṣiddhe sva-saṁvidā
1.3.33.3,avidyayātmani kṛte
1.3.33.4,iti tad brahma-darśanam
1.3.34.1,yady eṣoparatā devī
1.3.34.2,māyā vaiśāradī matiḥ
1.3.34.3,sampanna eveti vidur
1.3.34.4,mahimni sve mahīyate
1.3.35.1,evaṁ janmāni karmāṇi
1.3.35.2,hy akartur ajanasya ca
1.3.35.3,varṇayanti sma kavayo
1.3.35.4,veda-guhyāni hṛt-pateḥ
1.3.36.1,sa vā idaṁ viśvam amogha-līlaḥ
1.3.36.2,sṛjaty avaty atti na sajjate ’smin
1.3.36.3,bhūteṣu cāntarhita ātma-tantraḥ
1.3.36.4,ṣāḍ-vargikaṁ jighrati ṣaḍ-guṇeśaḥ
1.3.37.1,na cāsya kaścin nipuṇena dhātur
1.3.37.2,avaiti jantuḥ kumanīṣa ūtīḥ
1.3.37.3,nāmāni rūpāṇi mano-vacobhiḥ
1.3.37.4,santanvato naṭa-caryām ivājñaḥ
1.3.38.1,sa veda dhātuḥ padavīṁ parasya
1.3.38.2,duranta-vīryasya rathāṅga-pāṇeḥ
1.3.38.3,yo ’māyayā santatayānuvṛttyā
1.3.38.4,bhajeta tat-pāda-saroja-gandham
1.3.39.1,atheha dhanyā bhagavanta itthaṁ
1.3.39.2,yad vāsudeve ’khila-loka-nāthe
1.3.39.3,kurvanti sarvātmakam ātma-bhāvaṁ
1.3.39.4,na yatra bhūyaḥ parivarta ugraḥ
1.3.40.1,idaṁ bhāgavataṁ nāma
1.3.40.2,purāṇaṁ brahma-sammitam
1.3.40.3,uttama-śloka-caritaṁ
1.3.40.4,cakāra bhagavān ṛṣiḥ
1.3.40.5,niḥśreyasāya lokasya
1.3.40.6,dhanyaṁ svasty-ayanaṁ mahat
1.3.41.1,tad idaṁ grāhayām āsa
1.3.41.2,sutam ātmavatāṁ varam
1.3.41.3,sarva-vedetihāsānāṁ
1.3.41.4,sāraṁ sāraṁ samuddhṛtam
1.3.42.1,sa tu saṁśrāvayām āsa
1.3.42.2,mahārājaṁ parīkṣitam
1.3.42.3,prāyopaviṣṭaṁ gaṅgāyāṁ
1.3.42.4,parītaṁ paramarṣibhiḥ
1.3.43.1,kṛṣṇe sva-dhāmopagate
1.3.43.2,dharma-jñānādibhiḥ saha
1.3.43.3,kalau naṣṭa-dṛśām eṣa
1.3.43.4,purāṇārko ’dhunoditaḥ
1.3.44.1,tatra kīrtayato viprā
1.3.44.2,viprarṣer bhūri-tejasaḥ
1.3.44.3,ahaṁ cādhyagamaṁ tatra
1.3.44.4,niviṣṭas tad-anugrahāt
1.3.44.5,so ’haṁ vaḥ śrāvayiṣyāmi
1.3.44.6,yathādhītaṁ yathā-mati
1.4.1.1,vyāsa uvāca
1.4.2.1,śaunaka uvāca
1.4.3.1,kasmin yuge pravṛtteyaṁ
1.4.3.2,sthāne vā kena hetunā
1.4.3.3,kutaḥ sañcoditaḥ kṛṣṇaḥ
1.4.3.4,kṛtavān saṁhitāṁ muniḥ
1.4.4.1,tasya putro mahā-yogī
1.4.4.2,sama-dṛṅ nirvikalpakaḥ
1.4.4.3,ekānta-matir unnidro
1.4.4.4,gūḍho mūḍha iveyate
1.4.5.1,dṛṣṭvānuyāntam ṛṣim ātmajam apy anagnaṁ
1.4.5.2,devyo hriyā paridadhur na sutasya citram
1.4.5.3,tad vīkṣya pṛcchati munau jagadus tavāsti
1.4.5.4,strī-pum-bhidā na tu sutasya vivikta-dṛṣṭeḥ
1.4.6.1,katham ālakṣitaḥ pauraiḥ
1.4.6.2,samprāptaḥ kuru-jāṅgalān
1.4.6.3,unmatta-mūka-jaḍavad
1.4.6.4,vicaran gaja-sāhvaye
1.4.7.1,kathaṁ vā pāṇḍaveyasya
1.4.7.2,rājarṣer muninā saha
1.4.7.3,saṁvādaḥ samabhūt tāta
1.4.7.4,yatraiṣā sātvatī śrutiḥ
1.4.8.1,sa go-dohana-mātraṁ hi
1.4.8.2,gṛheṣu gṛha-medhinām
1.4.8.3,avekṣate mahā-bhāgas
1.4.8.4,tīrthī-kurvaṁs tad āśramam
1.4.9.1,abhimanyu-sutaṁ sūta
1.4.9.2,prāhur bhāgavatottamam
1.4.9.3,tasya janma mahāścaryaṁ
1.4.9.4,karmāṇi ca gṛṇīhi naḥ
1.4.10.1,sa samrāṭ kasya vā hetoḥ
1.4.10.2,pāṇḍūnāṁ māna-vardhanaḥ
1.4.10.3,prāyopaviṣṭo gaṅgāyām
1.4.10.4,anādṛtyādhirāṭ-śriyam
1.4.11.1,namanti yat-pāda-niketam ātmanaḥ
1.4.11.2,śivāya hānīya dhanāni śatravaḥ
1.4.11.3,kathaṁ sa vīraḥ śriyam aṅga dustyajāṁ
1.4.11.4,yuvaiṣatotsraṣṭum aho sahāsubhiḥ
1.4.12.1,śivāya lokasya bhavāya bhūtaye
1.4.12.2,ya uttama-śloka-parāyaṇā janāḥ
1.4.12.3,jīvanti nātmārtham asau parāśrayaṁ
1.4.12.4,mumoca nirvidya kutaḥ kalevaram
1.4.13.1,tat sarvaṁ naḥ samācakṣva
1.4.13.2,pṛṣṭo yad iha kiñcana
1.4.13.3,manye tvāṁ viṣaye vācāṁ
1.4.13.4,snātam anyatra chāndasāt
1.4.14.1,sūta uvāca
1.4.15.1,sa kadācit sarasvatyā
1.4.15.2,upaspṛśya jalaṁ śuciḥ
1.4.15.3,vivikta eka āsīna
1.4.15.4,udite ravi-maṇḍale
1.4.16.1,parāvara-jñaḥ sa ṛṣiḥ
1.4.16.2,kālenāvyakta-raṁhasā
1.4.16.3,yuga-dharma-vyatikaraṁ
1.4.16.4,prāptaṁ bhuvi yuge yuge
1.4.17-18.1,bhautikānāṁ ca bhāvānāṁ
1.4.17-18.2,śakti-hrāsaṁ ca tat-kṛtam
1.4.17-18.3,aśraddadhānān niḥsattvān
1.4.17-18.4,durmedhān hrasitāyuṣaḥ
1.4.19.1,cātur-hotraṁ karma śuddhaṁ
1.4.19.2,prajānāṁ vīkṣya vaidikam
1.4.19.3,vyadadhād yajña-santatyai
1.4.19.4,vedam ekaṁ catur-vidham
1.4.20.1,ṛg-yajuḥ-sāmātharvākhyā
1.4.20.2,vedāś catvāra uddhṛtāḥ
1.4.20.3,itihāsa-purāṇaṁ ca
1.4.20.4,pañcamo veda ucyate
1.4.21.1,tatrarg-veda-dharaḥ pailaḥ
1.4.21.2,sāmago jaiminiḥ kaviḥ
1.4.21.3,vaiśampāyana evaiko
1.4.21.4,niṣṇāto yajuṣām uta
1.4.22.1,atharvāṅgirasām āsīt
1.4.22.2,sumantur dāruṇo muniḥ
1.4.22.3,itihāsa-purāṇānāṁ
1.4.22.4,pitā me romaharṣaṇaḥ
1.4.23.1,ta eta ṛṣayo vedaṁ
1.4.23.2,svaṁ svaṁ vyasyann anekadhā
1.4.23.3,śiṣyaiḥ praśiṣyais tac-chiṣyair
1.4.23.4,vedās te śākhino ’bhavan
1.4.24.1,ta eva vedā durmedhair
1.4.24.2,dhāryante puruṣair yathā
1.4.24.3,evaṁ cakāra bhagavān
1.4.24.4,vyāsaḥ kṛpaṇa-vatsalaḥ
1.4.25.1,strī-śūdra-dvijabandhūnāṁ
1.4.25.2,trayī na śruti-gocarā
1.4.25.3,karma-śreyasi mūḍhānāṁ
1.4.25.4,śreya evaṁ bhaved iha
1.4.25.5,iti bhāratam ākhyānaṁ
1.4.25.6,kṛpayā muninā kṛtam
1.4.26.1,evaṁ pravṛttasya sadā
1.4.26.2,bhūtānāṁ śreyasi dvijāḥ
1.4.26.3,sarvātmakenāpi yadā
1.4.26.4,nātuṣyad dhṛdayaṁ tataḥ
1.4.27.1,nātiprasīdad-dhṛdayaḥ
1.4.27.2,sarasvatyās taṭe śucau
1.4.27.3,vitarkayan vivikta-stha
1.4.27.4,idaṁ covāca dharma-vit
1.4.28-29.1,dhṛta-vratena hi mayā
1.4.28-29.2,chandāṁsi guravo ’gnayaḥ
1.4.28-29.3,mānitā nirvyalīkena
1.4.28-29.4,gṛhītaṁ cānuśāsanam
1.4.30.1,tathāpi bata me daihyo
1.4.30.2,hy ātmā caivātmanā vibhuḥ
1.4.30.3,asampanna ivābhāti
1.4.30.4,brahma-varcasya sattamaḥ
1.4.31.1,kiṁ vā bhāgavatā dharmā
1.4.31.2,na prāyeṇa nirūpitāḥ
1.4.31.3,priyāḥ paramahaṁsānāṁ
1.4.31.4,ta eva hy acyuta-priyāḥ
1.4.32.1,tasyaivaṁ khilam ātmānaṁ
1.4.32.2,manyamānasya khidyataḥ
1.4.32.3,kṛṣṇasya nārado ’bhyāgād
1.4.32.4,āśramaṁ prāg udāhṛtam
1.4.33.1,tam abhijñāya sahasā
1.4.33.2,pratyutthāyāgataṁ muniḥ
1.4.33.3,pūjayām āsa vidhivan
1.4.33.4,nāradaṁ sura-pūjitam
1.5.1.1,sūta uvāca
1.5.2.1,nārada uvāca
1.5.3.1,jijñāsitaṁ susampannam
1.5.3.2,api te mahad-adbhutam
1.5.3.3,kṛtavān bhārataṁ yas tvaṁ
1.5.3.4,sarvārtha-paribṛṁhitam
1.5.4.1,jijñāsitam adhītaṁ ca
1.5.4.2,brahma yat tat sanātanam
1.5.4.3,tathāpi śocasy ātmānam
1.5.4.4,akṛtārtha iva prabho
1.5.5.1,vyāsa uvāca
1.5.6.1,sa vai bhavān veda samasta-guhyam
1.5.6.2,upāsito yat puruṣaḥ purāṇaḥ
1.5.6.3,parāvareśo manasaiva viśvaṁ
1.5.6.4,sṛjaty avaty atti guṇair asaṅgaḥ
1.5.7.1,tvaṁ paryaṭann arka iva tri-lokīm
1.5.7.2,antaś-caro vāyur ivātma-sākṣī
1.5.7.3,parāvare brahmaṇi dharmato vrataiḥ
1.5.7.4,snātasya me nyūnam alaṁ vicakṣva
1.5.8.1,śrī-nārada uvāca
1.5.9.1,yathā dharmādayaś cārthā
1.5.9.2,muni-varyānukīrtitāḥ
1.5.9.3,na tathā vāsudevasya
1.5.9.4,mahimā hy anuvarṇitaḥ
1.5.10.1,na yad vacaś citra-padaṁ harer yaśo
1.5.10.2,jagat-pavitraṁ pragṛṇīta karhicit
1.5.10.3,tad vāyasaṁ tīrtham uśanti mānasā
1.5.10.4,na yatra haṁsā niramanty uśik-kṣayāḥ
1.5.11.1,tad-vāg-visargo janatāgha-viplavo
1.5.11.2,yasmin prati-ślokam abaddhavaty api
1.5.11.3,nāmāny anantasya yaśo ’ṅkitāni yat
1.5.11.4,śṛṇvanti gāyanti gṛṇanti sādhavaḥ
1.5.12.1,naiṣkarmyam apy acyuta-bhāva-varjitaṁ
1.5.12.2,na śobhate jñānam alaṁ nirañjanam
1.5.12.3,kutaḥ punaḥ śaśvad abhadram īśvare
1.5.12.4,na cārpitaṁ karma yad apy akāraṇam
1.5.13.1,atho mahā-bhāga bhavān amogha-dṛk
1.5.13.2,śuci-śravāḥ satya-rato dhṛta-vrataḥ
1.5.13.3,urukramasyākhila-bandha-muktaye
1.5.13.4,samādhinānusmara tad-viceṣṭitam
1.5.14.1,tato ’nyathā kiñcana yad vivakṣataḥ
1.5.14.2,pṛthag dṛśas tat-kṛta-rūpa-nāmabhiḥ
1.5.14.3,na karhicit kvāpi ca duḥsthitā matir
1.5.14.4,labheta vātāhata-naur ivāspadam
1.5.15.1,jugupsitaṁ dharma-kṛte ’nuśāsataḥ
1.5.15.2,svabhāva-raktasya mahān vyatikramaḥ
1.5.15.3,yad-vākyato dharma itītaraḥ sthito
1.5.15.4,na manyate tasya nivāraṇaṁ janaḥ
1.5.16.1,vicakṣaṇo ’syārhati vedituṁ vibhor
1.5.16.2,ananta-pārasya nivṛttitaḥ sukham
1.5.16.3,pravartamānasya guṇair anātmanas
1.5.16.4,tato bhavān darśaya ceṣṭitaṁ vibhoḥ
1.5.17.1,tyaktvā sva-dharmaṁ caraṇāmbujaṁ harer
1.5.17.2,bhajann apakvo ’tha patet tato yadi
1.5.17.3,yatra kva vābhadram abhūd amuṣya kiṁ
1.5.17.4,ko vārtha āpto ’bhajatāṁ sva-dharmataḥ
1.5.18.1,tasyaiva hetoḥ prayateta kovido
1.5.18.2,na labhyate yad bhramatām upary adhaḥ
1.5.18.3,tal labhyate duḥkhavad anyataḥ sukhaṁ
1.5.18.4,kālena sarvatra gabhīra-raṁhasā
1.5.19.1,na vai jano jātu kathañcanāvrajen
1.5.19.2,mukunda-sevy anyavad aṅga saṁsṛtim
1.5.19.3,smaran mukundāṅghry-upagūhanaṁ punar
1.5.19.4,vihātum icchen na rasa-graho janaḥ
1.5.20.1,idaṁ hi viśvaṁ bhagavān ivetaro
1.5.20.2,yato jagat-sthāna-nirodha-sambhavāḥ
1.5.20.3,tad dhi svayaṁ veda bhavāṁs tathāpi te
1.5.20.4,prādeśa-mātraṁ bhavataḥ pradarśitam
1.5.21.1,tvam ātmanātmānam avehy amogha-dṛk
1.5.21.2,parasya puṁsaḥ paramātmanaḥ kalām
1.5.21.3,ajaṁ prajātaṁ jagataḥ śivāya tan
1.5.21.4,mahānubhāvābhyudayo ’dhigaṇyatām
1.5.22.1,idaṁ hi puṁsas tapasaḥ śrutasya vā
1.5.22.2,sviṣṭasya sūktasya ca buddhi-dattayoḥ
1.5.22.3,avicyuto ’rthaḥ kavibhir nirūpito
1.5.22.4,yad-uttamaśloka-guṇānuvarṇanam
1.5.23.1,ahaṁ purātīta-bhave ’bhavaṁ mune
1.5.23.2,dāsyās tu kasyāścana veda-vādinām
1.5.23.3,nirūpito bālaka eva yogināṁ
1.5.23.4,śuśrūṣaṇe prāvṛṣi nirvivikṣatām
1.5.24.1,te mayy apetākhila-cāpale ’rbhake
1.5.24.2,dānte ’dhṛta-krīḍanake ’nuvartini
1.5.24.3,cakruḥ kṛpāṁ yadyapi tulya-darśanāḥ
1.5.24.4,śuśrūṣamāṇe munayo ’lpa-bhāṣiṇi
1.5.25.1,ucchiṣṭa-lepān anumodito dvijaiḥ
1.5.25.2,sakṛt sma bhuñje tad-apāsta-kilbiṣaḥ
1.5.25.3,evaṁ pravṛttasya viśuddha-cetasas
1.5.25.4,tad-dharma evātma-ruciḥ prajāyate
1.5.26.1,tatrānvahaṁ kṛṣṇa-kathāḥ pragāyatām
1.5.26.2,anugraheṇāśṛṇavaṁ manoharāḥ
1.5.26.3,tāḥ śraddhayā me ’nupadaṁ viśṛṇvataḥ
1.5.26.4,priyaśravasy aṅga mamābhavad ruciḥ
1.5.27.1,tasmiṁs tadā labdha-rucer mahā-mate
1.5.27.2,priyaśravasy askhalitā matir mama
1.5.27.3,yayāham etat sad-asat sva-māyayā
1.5.27.4,paśye mayi brahmaṇi kalpitaṁ pare
1.5.28.1,itthaṁ śarat-prāvṛṣikāv ṛtū harer
1.5.28.2,viśṛṇvato me ’nusavaṁ yaśo ’malam
1.5.28.3,saṅkīrtyamānaṁ munibhir mahātmabhir
1.5.28.4,bhaktiḥ pravṛttātma-rajas-tamopahā
1.5.29.1,tasyaivaṁ me ’nuraktasya
1.5.29.2,praśritasya hatainasaḥ
1.5.29.3,śraddadhānasya bālasya
1.5.29.4,dāntasyānucarasya ca
1.5.30.1,jñānaṁ guhyatamaṁ yat tat
1.5.30.2,sākṣād bhagavatoditam
1.5.30.3,anvavocan gamiṣyantaḥ
1.5.30.4,kṛpayā dīna-vatsalāḥ
1.5.31.1,yenaivāhaṁ bhagavato
1.5.31.2,vāsudevasya vedhasaḥ
1.5.31.3,māyānubhāvam avidaṁ
1.5.31.4,yena gacchanti tat-padam
1.5.32.1,etat saṁsūcitaṁ brahmaṁs
1.5.32.2,tāpa-traya-cikitsitam
1.5.32.3,yad īśvare bhagavati
1.5.32.4,karma brahmaṇi bhāvitam
1.5.33.1,āmayo yaś ca bhūtānāṁ
1.5.33.2,jāyate yena suvrata
1.5.33.3,tad eva hy āmayaṁ dravyaṁ
1.5.33.4,na punāti cikitsitam
1.5.34.1,evaṁ nṛṇāṁ kriyā-yogāḥ
1.5.34.2,sarve saṁsṛti-hetavaḥ
1.5.34.3,ta evātma-vināśāya
1.5.34.4,kalpante kalpitāḥ pare
1.5.35.1,yad atra kriyate karma
1.5.35.2,bhagavat-paritoṣaṇam
1.5.35.3,jñānaṁ yat tad adhīnaṁ hi
1.5.35.4,bhakti-yoga-samanvitam
1.5.36.1,kurvāṇā yatra karmāṇi
1.5.36.2,bhagavac-chikṣayāsakṛt
1.5.36.3,gṛṇanti guṇa-nāmāni
1.5.36.4,kṛṣṇasyānusmaranti ca
1.5.37.1,oṁ namo bhagavate tubhyaṁ
1.5.37.2,vāsudevāya dhīmahi
1.5.37.3,pradyumnāyāniruddhāya
1.5.37.4,namaḥ saṅkarṣaṇāya ca
1.5.38.1,iti mūrty-abhidhānena
1.5.38.2,mantra-mūrtim amūrtikam
1.5.38.3,yajate yajña-puruṣaṁ
1.5.38.4,sa samyag-darśanaḥ pumān
1.5.39.1,imaṁ sva-nigamaṁ brahmann
1.5.39.2,avetya mad-anuṣṭhitam
1.5.39.3,adān me jñānam aiśvaryaṁ
1.5.39.4,svasmin bhāvaṁ ca keśavaḥ
1.5.40.1,tvam apy adabhra-śruta viśrutaṁ vibhoḥ
1.5.40.2,samāpyate yena vidāṁ bubhutsitam
1.5.40.3,prākhyāhi duḥkhair muhur arditātmanāṁ
1.5.40.4,saṅkleśa-nirvāṇam uśanti nānyathā
1.6.1.1,sūta uvāca
1.6.2.1,vyāsa uvāca
1.6.3.1,svāyambhuva kayā vṛttyā
1.6.3.2,vartitaṁ te paraṁ vayaḥ
1.6.3.3,kathaṁ cedam udasrākṣīḥ
1.6.3.4,kāle prāpte kalevaram
1.6.4.1,prāk-kalpa-viṣayām etāṁ
1.6.4.2,smṛtiṁ te muni-sattama
1.6.4.3,na hy eṣa vyavadhāt kāla
1.6.4.4,eṣa sarva-nirākṛtiḥ
1.6.5.1,nārada uvāca
1.6.6.1,ekātmajā me jananī
1.6.6.2,yoṣin mūḍhā ca kiṅkarī
1.6.6.3,mayy ātmaje ’nanya-gatau
1.6.6.4,cakre snehānubandhanam
1.6.7.1,sāsvatantrā na kalpāsīd
1.6.7.2,yoga-kṣemaṁ mamecchatī
1.6.7.3,īśasya hi vaśe loko
1.6.7.4,yoṣā dārumayī yathā
1.6.8.1,ahaṁ ca tad-brahma-kule
1.6.8.2,ūṣivāṁs tad-upekṣayā
1.6.8.3,dig-deśa-kālāvyutpanno
1.6.8.4,bālakaḥ pañca-hāyanaḥ
1.6.9.1,ekadā nirgatāṁ gehād
1.6.9.2,duhantīṁ niśi gāṁ pathi
1.6.9.3,sarpo ’daśat padā spṛṣṭaḥ
1.6.9.4,kṛpaṇāṁ kāla-coditaḥ
1.6.10.1,tadā tad aham īśasya
1.6.10.2,bhaktānāṁ śam abhīpsataḥ
1.6.10.3,anugrahaṁ manyamānaḥ
1.6.10.4,prātiṣṭhaṁ diśam uttarām
1.6.11.1,sphītāñ janapadāṁs tatra
1.6.11.2,pura-grāma-vrajākarān
1.6.11.3,kheṭa-kharvaṭa-vāṭīś ca
1.6.11.4,vanāny upavanāni ca
1.6.12.1,citra-dhātu-vicitrādrīn
1.6.12.2,ibha-bhagna-bhuja-drumān
1.6.12.3,jalāśayāñ chiva-jalān
1.6.12.4,nalinīḥ sura-sevitāḥ
1.6.12.5,citra-svanaiḥ patra-rathair
1.6.12.6,vibhramad bhramara-śriyaḥ
1.6.13.1,nala-veṇu-śaras-tanba-
1.6.13.2,kuśa-kīcaka-gahvaram
1.6.13.3,eka evātiyāto ’ham
1.6.13.4,adrākṣaṁ vipinaṁ mahat
1.6.13.5,ghoraṁ pratibhayākāraṁ
1.6.13.6,vyālolūka-śivājiram
1.6.14.1,pariśrāntendriyātmāhaṁ
1.6.14.2,tṛṭ-parīto bubhukṣitaḥ
1.6.14.3,snātvā pītvā hrade nadyā
1.6.14.4,upaspṛṣṭo gata-śramaḥ
1.6.15.1,tasmin nirmanuje ’raṇye
1.6.15.2,pippalopastha āśritaḥ
1.6.15.3,ātmanātmānam ātmasthaṁ
1.6.15.4,yathā-śrutam acintayam
1.6.16.1,dhyāyataś caraṇāmbhojaṁ
1.6.16.2,bhāva-nirjita-cetasā
1.6.16.3,autkaṇṭhyāśru-kalākṣasya
1.6.16.4,hṛdy āsīn me śanair hariḥ
1.6.17.1,premātibhara-nirbhinna-
1.6.17.2,pulakāṅgo ’tinirvṛtaḥ
1.6.17.3,ānanda-samplave līno
1.6.17.4,nāpaśyam ubhayaṁ mune
1.6.18.1,rūpaṁ bhagavato yat tan
1.6.18.2,manaḥ-kāntaṁ śucāpaham
1.6.18.3,apaśyan sahasottasthe
1.6.18.4,vaiklavyād durmanā iva
1.6.19.1,didṛkṣus tad ahaṁ bhūyaḥ
1.6.19.2,praṇidhāya mano hṛdi
1.6.19.3,vīkṣamāṇo ’pi nāpaśyam
1.6.19.4,avitṛpta ivāturaḥ
1.6.20.1,evaṁ yatantaṁ vijane
1.6.20.2,mām āhāgocaro girām
1.6.20.3,gambhīra-ślakṣṇayā vācā
1.6.20.4,śucaḥ praśamayann iva
1.6.21.1,hantāsmiñ janmani bhavān
1.6.21.2,mā māṁ draṣṭum ihārhati
1.6.21.3,avipakva-kaṣāyāṇāṁ
1.6.21.4,durdarśo ’haṁ kuyoginām
1.6.22.1,sakṛd yad darśitaṁ rūpam
1.6.22.2,etat kāmāya te ’nagha
1.6.22.3,mat-kāmaḥ śanakaiḥ sādhu
1.6.22.4,sarvān muñcati hṛc-chayān
1.6.23.1,sat-sevayādīrghayāpi
1.6.23.2,jātā mayi dṛḍhā matiḥ
1.6.23.3,hitvāvadyam imaṁ lokaṁ
1.6.23.4,gantā maj-janatām asi
1.6.24.1,matir mayi nibaddheyaṁ
1.6.24.2,na vipadyeta karhicit
1.6.24.3,prajā-sarga-nirodhe ’pi
1.6.24.4,smṛtiś ca mad-anugrahāt
1.6.25.1,etāvad uktvopararāma tan mahad
1.6.25.2,bhūtaṁ nabho-liṅgam aliṅgam īśvaram
1.6.25.3,ahaṁ ca tasmai mahatāṁ mahīyase
1.6.25.4,śīrṣṇāvanāmaṁ vidadhe ’nukampitaḥ
1.6.26.1,nāmāny anantasya hata-trapaḥ paṭhan
1.6.26.2,guhyāni bhadrāṇi kṛtāni ca smaran
1.6.26.3,gāṁ paryaṭaṁs tuṣṭa-manā gata-spṛhaḥ
1.6.26.4,kālaṁ pratīkṣan vimado vimatsaraḥ
1.6.27.1,evaṁ kṛṣṇa-mater brahman
1.6.27.2,nāsaktasyāmalātmanaḥ
1.6.27.3,kālaḥ prādurabhūt kāle
1.6.27.4,taḍit saudāmanī yathā
1.6.29.1,kalpānta idam ādāya
1.6.29.2,śayāne ’mbhasy udanvataḥ
1.6.29.3,śiśayiṣor anuprāṇaṁ
1.6.29.4,viviśe ’ntar ahaṁ vibhoḥ
1.6.30.1,sahasra-yuga-paryante
1.6.30.2,utthāyedaṁ sisṛkṣataḥ
1.6.30.3,marīci-miśrā ṛṣayaḥ
1.6.30.4,prāṇebhyo ’haṁ ca jajñire
1.6.31.1,antar bahiś ca lokāṁs trīn
1.6.31.2,paryemy askandita-vrataḥ
1.6.31.3,anugrahān mahā-viṣṇor
1.6.31.4,avighāta-gatiḥ kvacit
1.6.32.1,deva-dattām imāṁ vīṇāṁ
1.6.32.2,svara-brahma-vibhūṣitām
1.6.32.3,mūrcchayitvā hari-kathāṁ
1.6.32.4,gāyamānaś carāmy aham
1.6.33.1,pragāyataḥ sva-vīryāṇi
1.6.33.2,tīrtha-pādaḥ priya-śravāḥ
1.6.33.3,āhūta iva me śīghraṁ
1.6.33.4,darśanaṁ yāti cetasi
1.6.34.1,etad dhy ātura-cittānāṁ
1.6.34.2,mātrā-sparśecchayā muhuḥ
1.6.34.3,bhava-sindhu-plavo dṛṣṭo
1.6.34.4,hari-caryānuvarṇanam
1.6.35.1,yamādibhir yoga-pathaiḥ
1.6.35.2,kāma-lobha-hato muhuḥ
1.6.35.3,mukunda-sevayā yadvat
1.6.35.4,tathātmāddhā na śāmyati
1.6.36.1,sarvaṁ tad idam ākhyātaṁ
1.6.36.2,yat pṛṣṭo ’haṁ tvayānagha
1.6.36.3,janma-karma-rahasyaṁ me
1.6.36.4,bhavataś cātma-toṣaṇam
1.6.37.1,sūta uvāca
1.6.38.1,aho devarṣir dhanyo ’yaṁ
1.6.38.2,yat-kīrtiṁ śārṅgadhanvanaḥ
1.6.38.3,gāyan mādyann idaṁ tantryā
1.6.38.4,ramayaty āturaṁ jagat
1.7.1.1,śaunaka uvāca
1.7.2.1,sūta uvāca
1.7.3.1,tasmin sva āśrame vyāso
1.7.3.2,badarī-ṣaṇḍa-maṇḍite
1.7.3.3,āsīno ’pa upaspṛśya
1.7.3.4,praṇidadhyau manaḥ svayam
1.7.4.1,bhakti-yogena manasi
1.7.4.2,samyak praṇihite ’male
1.7.4.3,apaśyat puruṣaṁ pūrṇaṁ
1.7.4.4,māyāṁ ca tad-apāśrayām
1.7.5.1,yayā sammohito jīva
1.7.5.2,ātmānaṁ tri-guṇātmakam
1.7.5.3,paro ’pi manute ’narthaṁ
1.7.5.4,tat-kṛtaṁ cābhipadyate
1.7.6.1,anarthopaśamaṁ sākṣād
1.7.6.2,bhakti-yogam adhokṣaje
1.7.6.3,lokasyājānato vidvāṁś
1.7.6.4,cakre sātvata-saṁhitām
1.7.7.1,yasyāṁ vai śrūyamāṇāyāṁ
1.7.7.2,kṛṣṇe parama-pūruṣe
1.7.7.3,bhaktir utpadyate puṁsaḥ
1.7.7.4,śoka-moha-bhayāpahā
1.7.8.1,sa saṁhitāṁ bhāgavatīṁ
1.7.8.2,kṛtvānukramya cātma-jam
1.7.8.3,śukam adhyāpayām āsa
1.7.8.4,nivṛtti-nirataṁ muniḥ
1.7.9.1,śaunaka uvāca
1.7.10.1,sūta uvāca
1.7.11.1,harer guṇākṣipta-matir
1.7.11.2,bhagavān bādarāyaṇiḥ
1.7.11.3,adhyagān mahad ākhyānaṁ
1.7.11.4,nityaṁ viṣṇu-jana-priyaḥ
1.7.12.1,parīkṣito ’tha rājarṣer
1.7.12.2,janma-karma-vilāpanam
1.7.12.3,saṁsthāṁ ca pāṇḍu-putrāṇāṁ
1.7.12.4,vakṣye kṛṣṇa-kathodayam
1.7.13-14.1,yadā mṛdhe kaurava-sṛñjayānāṁ
1.7.13-14.2,vīreṣv atho vīra-gatiṁ gateṣu
1.7.13-14.3,vṛkodarāviddha-gadābhimarśa-
1.7.13-14.4,bhagnoru-daṇḍe dhṛtarāṣṭra-putre
1.7.15.1,mātā śiśūnāṁ nidhanaṁ sutānāṁ
1.7.15.2,niśamya ghoraṁ paritapyamānā
1.7.15.3,tadārudad vāṣpa-kalākulākṣī
1.7.15.4,tāṁ sāntvayann āha kirīṭamālī
1.7.16.1,tadā śucas te pramṛjāmi bhadre
1.7.16.2,yad brahma-bandhoḥ śira ātatāyinaḥ
1.7.16.3,gāṇḍīva-muktair viśikhair upāhare
1.7.16.4,tvākramya yat snāsyasi dagdha-putrā
1.7.17.1,iti priyāṁ valgu-vicitra-jalpaiḥ
1.7.17.2,sa sāntvayitvācyuta-mitra-sūtaḥ
1.7.17.3,anvādravad daṁśita ugra-dhanvā
1.7.17.4,kapi-dhvajo guru-putraṁ rathena
1.7.18.1,tam āpatantaṁ sa vilakṣya dūrāt
1.7.18.2,kumāra-hodvigna-manā rathena
1.7.18.3,parādravat prāṇa-parīpsur urvyāṁ
1.7.18.4,yāvad-gamaṁ rudra-bhayād yathā kaḥ
1.7.19.1,yadāśaraṇam ātmānam
1.7.19.2,aikṣata śrānta-vājinam
1.7.19.3,astraṁ brahma-śiro mene
1.7.19.4,ātma-trāṇaṁ dvijātmajaḥ
1.7.20.1,athopaspṛśya salilaṁ
1.7.20.2,sandadhe tat samāhitaḥ
1.7.20.3,ajānann api saṁhāraṁ
1.7.20.4,prāṇa-kṛcchra upasthite
1.7.21.1,tataḥ prāduṣkṛtaṁ tejaḥ
1.7.21.2,pracaṇḍaṁ sarvato diśam
1.7.21.3,prāṇāpadam abhiprekṣya
1.7.21.4,viṣṇuṁ jiṣṇur uvāca ha
1.7.22.1,arjuna uvāca
1.7.23.1,tvam ādyaḥ puruṣaḥ sākṣād
1.7.23.2,īśvaraḥ prakṛteḥ paraḥ
1.7.23.3,māyāṁ vyudasya cic-chaktyā
1.7.23.4,kaivalye sthita ātmani
1.7.24.1,sa eva jīva-lokasya
1.7.24.2,māyā-mohita-cetasaḥ
1.7.24.3,vidhatse svena vīryeṇa
1.7.24.4,śreyo dharmādi-lakṣaṇam
1.7.25.1,tathāyaṁ cāvatāras te
1.7.25.2,bhuvo bhāra-jihīrṣayā
1.7.25.3,svānāṁ cānanya-bhāvānām
1.7.25.4,anudhyānāya cāsakṛt
1.7.26.1,kim idaṁ svit kuto veti
1.7.26.2,deva-deva na vedmy aham
1.7.26.3,sarvato mukham āyāti
1.7.26.4,tejaḥ parama-dāruṇam
1.7.27.1,śrī-bhagavān uvāca
1.7.28.1,na hy asyānyatamaṁ kiñcid
1.7.28.2,astraṁ pratyavakarśanam
1.7.28.3,jahy astra-teja unnaddham
1.7.28.4,astra-jño hy astra-tejasā
1.7.29.1,sūta uvāca
1.7.30.1,saṁhatyānyonyam ubhayos
1.7.30.2,tejasī śara-saṁvṛte
1.7.30.3,āvṛtya rodasī khaṁ ca
1.7.30.4,vavṛdhāte ’rka-vahnivat
1.7.31.1,dṛṣṭvāstra-tejas tu tayos
1.7.31.2,trīl lokān pradahan mahat
1.7.31.3,dahyamānāḥ prajāḥ sarvāḥ
1.7.31.4,sāṁvartakam amaṁsata
1.7.32.1,prajopadravam ālakṣya
1.7.32.2,loka-vyatikaraṁ ca tam
1.7.32.3,mataṁ ca vāsudevasya
1.7.32.4,sañjahārārjuno dvayam
1.7.33.1,tata āsādya tarasā
1.7.33.2,dāruṇaṁ gautamī-sutam
1.7.33.3,babandhāmarṣa-tāmrākṣaḥ
1.7.33.4,paśuṁ raśanayā yathā
1.7.34.1,śibirāya ninīṣantaṁ
1.7.34.2,rajjvā baddhvā ripuṁ balāt
1.7.34.3,prāhārjunaṁ prakupito
1.7.34.4,bhagavān ambujekṣaṇaḥ
1.7.35.1,mainaṁ pārthārhasi trātuṁ
1.7.35.2,brahma-bandhum imaṁ jahi
1.7.35.3,yo ’sāv anāgasaḥ suptān
1.7.35.4,avadhīn niśi bālakān
1.7.36.1,mattaṁ pramattam unmattaṁ
1.7.36.2,suptaṁ bālaṁ striyaṁ jaḍam
1.7.36.3,prapannaṁ virathaṁ bhītaṁ
1.7.36.4,na ripuṁ hanti dharma-vit
1.7.37.1,sva-prāṇān yaḥ para-prāṇaiḥ
1.7.37.2,prapuṣṇāty aghṛṇaḥ khalaḥ
1.7.37.3,tad-vadhas tasya hi śreyo
1.7.37.4,yad-doṣād yāty adhaḥ pumān
1.7.38.1,pratiśrutaṁ ca bhavatā
1.7.38.2,pāñcālyai śṛṇvato mama
1.7.38.3,āhariṣye śiras tasya
1.7.38.4,yas te mānini putra-hā
1.7.39.1,tad asau vadhyatāṁ pāpa
1.7.39.2,ātatāyy ātma-bandhu-hā
1.7.39.3,bhartuś ca vipriyaṁ vīra
1.7.39.4,kṛtavān kula-pāṁsanaḥ
1.7.40.1,sūta uvāca
1.7.41.1,athopetya sva-śibiraṁ
1.7.41.2,govinda-priya-sārathiḥ
1.7.41.3,nyavedayat taṁ priyāyai
1.7.41.4,śocantyā ātma-jān hatān
1.7.42.1,tathāhṛtaṁ paśuvat pāśa-baddham
1.7.42.2,avāṅ-mukhaṁ karma-jugupsitena
1.7.42.3,nirīkṣya kṛṣṇāpakṛtaṁ guroḥ sutaṁ
1.7.42.4,vāma-svabhāvā kṛpayā nanāma ca
1.7.43.1,uvāca cāsahanty asya
1.7.43.2,bandhanānayanaṁ satī
1.7.43.3,mucyatāṁ mucyatām eṣa
1.7.43.4,brāhmaṇo nitarāṁ guruḥ
1.7.44.1,sarahasyo dhanur-vedaḥ
1.7.44.2,savisargopasaṁyamaḥ
1.7.44.3,astra-grāmaś ca bhavatā
1.7.44.4,śikṣito yad-anugrahāt
1.7.45.1,sa eṣa bhagavān droṇaḥ
1.7.45.2,prajā-rūpeṇa vartate
1.7.45.3,tasyātmano ’rdhaṁ patny āste
1.7.45.4,nānvagād vīrasūḥ kṛpī
1.7.46.1,tad dharmajña mahā-bhāga
1.7.46.2,bhavadbhir gauravaṁ kulam
1.7.46.3,vṛjinaṁ nārhati prāptuṁ
1.7.46.4,pūjyaṁ vandyam abhīkṣṇaśaḥ
1.7.47.1,mā rodīd asya jananī
1.7.47.2,gautamī pati-devatā
1.7.47.3,yathāhaṁ mṛta-vatsārtā
1.7.47.4,rodimy aśru-mukhī muhuḥ
1.7.48.1,yaiḥ kopitaṁ brahma-kulaṁ
1.7.48.2,rājanyair ajitātmabhiḥ
1.7.48.3,tat kulaṁ pradahaty āśu
1.7.48.4,sānubandhaṁ śucārpitam
1.7.49.1,sūta uvāca
1.7.50.1,nakulaḥ sahadevaś ca
1.7.50.2,yuyudhāno dhanañjayaḥ
1.7.50.3,bhagavān devakī-putro
1.7.50.4,ye cānye yāś ca yoṣitaḥ
1.7.51.1,tatrāhāmarṣito bhīmas
1.7.51.2,tasya śreyān vadhaḥ smṛtaḥ
1.7.51.3,na bhartur nātmanaś cārthe
1.7.51.4,yo ’han suptān śiśūn vṛthā
1.7.52.1,niśamya bhīma-gaditaṁ
1.7.52.2,draupadyāś ca catur-bhujaḥ
1.7.52.3,ālokya vadanaṁ sakhyur
1.7.52.4,idam āha hasann iva
1.7.53-54.1,śrī-bhagavān uvāca
1.7.55.1,sūta uvāca
1.7.56.1,vimucya raśanā-baddhaṁ
1.7.56.2,bāla-hatyā-hata-prabham
1.7.56.3,tejasā maṇinā hīnaṁ
1.7.56.4,śibirān nirayāpayat
1.7.57.1,vapanaṁ draviṇādānaṁ
1.7.57.2,sthānān niryāpaṇaṁ tathā
1.7.57.3,eṣa hi brahma-bandhūnāṁ
1.7.57.4,vadho nānyo ’sti daihikaḥ
1.7.58.1,putra-śokāturāḥ sarve
1.7.58.2,pāṇḍavāḥ saha kṛṣṇayā
1.7.58.3,svānāṁ mṛtānāṁ yat kṛtyaṁ
1.7.58.4,cakrur nirharaṇādikam
1.8.1.1,sūta uvāca
1.8.2.1,te ninīyodakaṁ sarve
1.8.2.2,vilapya ca bhṛśaṁ punaḥ
1.8.2.3,āplutā hari-pādābja-
1.8.2.4,rajaḥ-pūta-sarij-jale
1.8.3.1,tatrāsīnaṁ kuru-patiṁ
1.8.3.2,dhṛtarāṣṭraṁ sahānujam
1.8.3.3,gāndhārīṁ putra-śokārtāṁ
1.8.3.4,pṛthāṁ kṛṣṇāṁ ca mādhavaḥ
1.8.4.1,sāntvayām āsa munibhir
1.8.4.2,hata-bandhūñ śucārpitān
1.8.4.3,bhūteṣu kālasya gatiṁ
1.8.4.4,darśayan na pratikriyām
1.8.5.1,sādhayitvājāta-śatroḥ
1.8.5.2,svaṁ rājyaṁ kitavair hṛtam
1.8.5.3,ghātayitvāsato rājñaḥ
1.8.5.4,kaca-sparśa-kṣatāyuṣaḥ
1.8.6.1,yājayitvāśvamedhais taṁ
1.8.6.2,tribhir uttama-kalpakaiḥ
1.8.6.3,tad-yaśaḥ pāvanaṁ dikṣu
1.8.6.4,śata-manyor ivātanot
1.8.7.1,āmantrya pāṇḍu-putrāṁś ca
1.8.7.2,śaineyoddhava-saṁyutaḥ
1.8.7.3,dvaipāyanādibhir vipraiḥ
1.8.7.4,pūjitaiḥ pratipūjitaḥ
1.8.8.1,gantuṁ kṛtamatir brahman
1.8.8.2,dvārakāṁ ratham āsthitaḥ
1.8.8.3,upalebhe ’bhidhāvantīm
1.8.8.4,uttarāṁ bhaya-vihvalām
1.8.9.1,uttarovāca
1.8.10.1,abhidravati mām īśa
1.8.10.2,śaras taptāyaso vibho
1.8.10.3,kāmaṁ dahatu māṁ nātha
1.8.10.4,mā me garbho nipātyatām
1.8.11.1,sūta uvāca
1.8.12.1,tarhy evātha muni-śreṣṭha
1.8.12.2,pāṇḍavāḥ pañca sāyakān
1.8.12.3,ātmano ’bhimukhān dīptān
1.8.12.4,ālakṣyāstrāṇy upādaduḥ
1.8.13.1,vyasanaṁ vīkṣya tat teṣām
1.8.13.2,ananya-viṣayātmanām
1.8.13.3,sudarśanena svāstreṇa
1.8.13.4,svānāṁ rakṣāṁ vyadhād vibhuḥ
1.8.14.1,antaḥsthaḥ sarva-bhūtānām
1.8.14.2,ātmā yogeśvaro hariḥ
1.8.14.3,sva-māyayāvṛṇod garbhaṁ
1.8.14.4,vairāṭyāḥ kuru-tantave
1.8.15.1,yadyapy astraṁ brahma-śiras
1.8.15.2,tv amoghaṁ cāpratikriyam
1.8.15.3,vaiṣṇavaṁ teja āsādya
1.8.15.4,samaśāmyad bhṛgūdvaha
1.8.16.1,mā maṁsthā hy etad āścaryaṁ
1.8.16.2,sarvāścaryamaye ’cyute
1.8.16.3,ya idaṁ māyayā devyā
1.8.16.4,sṛjaty avati hanty ajaḥ
1.8.17.1,brahma-tejo-vinirmuktair
1.8.17.2,ātmajaiḥ saha kṛṣṇayā
1.8.17.3,prayāṇābhimukhaṁ kṛṣṇam
1.8.17.4,idam āha pṛthā satī
1.8.18.1,kunty uvāca
1.8.19.1,māyā-javanikācchannam
1.8.19.2,ajñādhokṣajam avyayam
1.8.19.3,na lakṣyase mūḍha-dṛśā
1.8.19.4,naṭo nāṭyadharo yathā
1.8.20.1,tathā paramahaṁsānāṁ
1.8.20.2,munīnām amalātmanām
1.8.20.3,bhakti-yoga-vidhānārthaṁ
1.8.20.4,kathaṁ paśyema hi striyaḥ
1.8.21.1,kṛṣṇāya vāsudevāya
1.8.21.2,devakī-nandanāya ca
1.8.21.3,nanda-gopa-kumārāya
1.8.21.4,govindāya namo namaḥ
1.8.22.1,namaḥ paṅkaja-nābhāya
1.8.22.2,namaḥ paṅkaja-māline
1.8.22.3,namaḥ paṅkaja-netrāya
1.8.22.4,namas te paṅkajāṅghraye
1.8.23.1,yathā hṛṣīkeśa khalena devakī
1.8.23.2,kaṁsena ruddhāticiraṁ śucārpitā
1.8.23.3,vimocitāhaṁ ca sahātmajā vibho
1.8.23.4,tvayaiva nāthena muhur vipad-gaṇāt
1.8.24.1,viṣān mahāgneḥ puruṣāda-darśanād
1.8.24.2,asat-sabhāyā vana-vāsa-kṛcchrataḥ
1.8.24.3,mṛdhe mṛdhe ’neka-mahārathāstrato
1.8.24.4,drauṇy-astrataś cāsma hare ’bhirakṣitāḥ
1.8.25.1,vipadaḥ santu tāḥ śaśvat
1.8.25.2,tatra tatra jagad-guro
1.8.25.3,bhavato darśanaṁ yat syād
1.8.25.4,apunar bhava-darśanam
1.8.26.1,janmaiśvarya-śruta-śrībhir
1.8.26.2,edhamāna-madaḥ pumān
1.8.26.3,naivārhaty abhidhātuṁ vai
1.8.26.4,tvām akiñcana-gocaram
1.8.27.1,namo ’kiñcana-vittāya
1.8.27.2,nivṛtta-guṇa-vṛttaye
1.8.27.3,ātmārāmāya śāntāya
1.8.27.4,kaivalya-pataye namaḥ
1.8.28.1,manye tvāṁ kālam īśānam
1.8.28.2,anādi-nidhanaṁ vibhum
1.8.28.3,samaṁ carantaṁ sarvatra
1.8.28.4,bhūtānāṁ yan mithaḥ kaliḥ
1.8.29.1,na veda kaścid bhagavaṁś cikīrṣitaṁ
1.8.29.2,tavehamānasya nṛṇāṁ viḍambanam
1.8.29.3,na yasya kaścid dayito ’sti karhicid
1.8.29.4,dveṣyaś ca yasmin viṣamā matir nṛṇām
1.8.30.1,janma karma ca viśvātmann
1.8.30.2,ajasyākartur ātmanaḥ
1.8.30.3,tiryaṅ-nṝṣiṣu yādaḥsu
1.8.30.4,tad atyanta-viḍambanam
1.8.31.1,gopy ādade tvayi kṛtāgasi dāma tāvad
1.8.31.2,yā te daśāśru-kalilāñjana-sambhramākṣam
1.8.31.3,vaktraṁ ninīya bhaya-bhāvanayā sthitasya
1.8.31.4,sā māṁ vimohayati bhīr api yad bibheti
1.8.32.1,kecid āhur ajaṁ jātaṁ
1.8.32.2,puṇya-ślokasya kīrtaye
1.8.32.3,yadoḥ priyasyānvavāye
1.8.32.4,malayasyeva candanam
1.8.33.1,apare vasudevasya
1.8.33.2,devakyāṁ yācito ’bhyagāt
1.8.33.3,ajas tvam asya kṣemāya
1.8.33.4,vadhāya ca sura-dviṣām
1.8.34.1,bhārāvatāraṇāyānye
1.8.34.2,bhuvo nāva ivodadhau
1.8.34.3,sīdantyā bhūri-bhāreṇa
1.8.34.4,jāto hy ātma-bhuvārthitaḥ
1.8.35.1,bhave ’smin kliśyamānānām
1.8.35.2,avidyā-kāma-karmabhiḥ
1.8.35.3,śravaṇa-smaraṇārhāṇi
1.8.35.4,kariṣyann iti kecana
1.8.36.1,śṛṇvanti gāyanti gṛṇanty abhīkṣṇaśaḥ
1.8.36.2,smaranti nandanti tavehitaṁ janāḥ
1.8.36.3,ta eva paśyanty acireṇa tāvakaṁ
1.8.36.4,bhava-pravāhoparamaṁ padāmbujam
1.8.37.1,apy adya nas tvaṁ sva-kṛtehita prabho
1.8.37.2,jihāsasi svit suhṛdo ’nujīvinaḥ
1.8.37.3,yeṣāṁ na cānyad bhavataḥ padāmbujāt
1.8.37.4,parāyaṇaṁ rājasu yojitāṁhasām
1.8.38.1,ke vayaṁ nāma-rūpābhyāṁ
1.8.38.2,yadubhiḥ saha pāṇḍavāḥ
1.8.38.3,bhavato ’darśanaṁ yarhi
1.8.38.4,hṛṣīkāṇām iveśituḥ
1.8.39.1,neyaṁ śobhiṣyate tatra
1.8.39.2,yathedānīṁ gadādhara
1.8.39.3,tvat-padair aṅkitā bhāti
1.8.39.4,sva-lakṣaṇa-vilakṣitaiḥ
1.8.40.1,ime jana-padāḥ svṛddhāḥ
1.8.40.2,supakvauṣadhi-vīrudhaḥ
1.8.40.3,vanādri-nady-udanvanto
1.8.40.4,hy edhante tava vīkṣitaiḥ
1.8.41.1,atha viśveśa viśvātman
1.8.41.2,viśva-mūrte svakeṣu me
1.8.41.3,sneha-pāśam imaṁ chindhi
1.8.41.4,dṛḍhaṁ pāṇḍuṣu vṛṣṇiṣu
1.8.42.1,tvayi me ’nanya-viṣayā
1.8.42.2,matir madhu-pate ’sakṛt
1.8.42.3,ratim udvahatād addhā
1.8.42.4,gaṅgevaugham udanvati
1.8.43.1,śrī-kṛṣṇa kṛṣṇa-sakha vṛṣṇy-ṛṣabhāvani-dhrug-
1.8.43.2,rājanya-vaṁśa-dahanānapavarga-vīrya
1.8.43.3,govinda go-dvija-surārti-harāvatāra
1.8.43.4,yogeśvarākhila-guro bhagavan namas te
1.8.44.1,sūta uvāca
1.8.45.1,tāṁ bāḍham ity upāmantrya
1.8.45.2,praviśya gajasāhvayam
1.8.45.3,striyaś ca sva-puraṁ yāsyan
1.8.45.4,premṇā rājñā nivāritaḥ
1.8.46.1,vyāsādyair īśvarehājñaiḥ
1.8.46.2,kṛṣṇenādbhuta-karmaṇā
1.8.46.3,prabodhito ’pītihāsair
1.8.46.4,nābudhyata śucārpitaḥ
1.8.47.1,āha rājā dharma-sutaś
1.8.47.2,cintayan suhṛdāṁ vadham
1.8.47.3,prākṛtenātmanā viprāḥ
1.8.47.4,sneha-moha-vaśaṁ gataḥ
1.8.48.1,aho me paśyatājñānaṁ
1.8.48.2,hṛdi rūḍhaṁ durātmanaḥ
1.8.48.3,pārakyasyaiva dehasya
1.8.48.4,bahvyo me ’kṣauhiṇīr hatāḥ
1.8.49.1,bāla-dvija-suhṛn-mitra-
1.8.49.2,pitṛ-bhrātṛ-guru-druhaḥ
1.8.49.3,na me syān nirayān mokṣo
1.8.49.4,hy api varṣāyutāyutaiḥ
1.8.50.1,naino rājñaḥ prajā-bhartur
1.8.50.2,dharma-yuddhe vadho dviṣām
1.8.50.3,iti me na tu bodhāya
1.8.50.4,kalpate śāsanaṁ vacaḥ
1.8.51.1,strīṇāṁ mad-dhata-bandhūnāṁ
1.8.51.2,droho yo ’sāv ihotthitaḥ
1.8.51.3,karmabhir gṛhamedhīyair
1.8.51.4,nāhaṁ kalpo vyapohitum
1.8.52.1,yathā paṅkena paṅkāmbhaḥ
1.8.52.2,surayā vā surākṛtam
1.8.52.3,bhūta-hatyāṁ tathaivaikāṁ
1.8.52.4,na yajñair mārṣṭum arhati
1.9.1.1,sūta uvāca
1.9.2.1,tadā te bhrātaraḥ sarve
1.9.2.2,sadaśvaiḥ svarṇa-bhūṣitaiḥ
1.9.2.3,anvagacchan rathair viprā
1.9.2.4,vyāsa-dhaumyādayas tathā
1.9.3.1,bhagavān api viprarṣe
1.9.3.2,rathena sa-dhanañjayaḥ
1.9.3.3,sa tair vyarocata nṛpaḥ
1.9.3.4,kuvera iva guhyakaiḥ
1.9.4.1,dṛṣṭvā nipatitaṁ bhūmau
1.9.4.2,divaś cyutam ivāmaram
1.9.4.3,praṇemuḥ pāṇḍavā bhīṣmaṁ
1.9.4.4,sānugāḥ saha cakriṇā
1.9.5.1,tatra brahmarṣayaḥ sarve
1.9.5.2,devarṣayaś ca sattama
1.9.5.3,rājarṣayaś ca tatrāsan
1.9.5.4,draṣṭuṁ bharata-puṅgavam
1.9.6-7.1,parvato nārado dhaumyo
1.9.6-7.2,bhagavān bādarāyaṇaḥ
1.9.6-7.3,bṛhadaśvo bharadvājaḥ
1.9.6-7.4,saśiṣyo reṇukā-sutaḥ
1.9.8.1,anye ca munayo brahman
1.9.8.2,brahmarātādayo ’malāḥ
1.9.8.3,śiṣyair upetā ājagmuḥ
1.9.8.4,kaśyapāṅgirasādayaḥ
1.9.9.1,tān sametān mahā-bhāgān
1.9.9.2,upalabhya vasūttamaḥ
1.9.9.3,pūjayām āsa dharma-jño
1.9.9.4,deśa-kāla-vibhāgavit
1.9.10.1,kṛṣṇaṁ ca tat-prabhāva-jña
1.9.10.2,āsīnaṁ jagad-īśvaram
1.9.10.3,hṛdi-sthaṁ pūjayām āsa
1.9.10.4,māyayopātta-vigraham
1.9.11.1,pāṇḍu-putrān upāsīnān
1.9.11.2,praśraya-prema-saṅgatān
1.9.11.3,abhyācaṣṭānurāgāśrair
1.9.11.4,andhībhūtena cakṣuṣā
1.9.12.1,aho kaṣṭam aho ’nyāyyaṁ
1.9.12.2,yad yūyaṁ dharma-nandanāḥ
1.9.12.3,jīvituṁ nārhatha kliṣṭaṁ
1.9.12.4,vipra-dharmācyutāśrayāḥ
1.9.13.1,saṁsthite ’tirathe pāṇḍau
1.9.13.2,pṛthā bāla-prajā vadhūḥ
1.9.13.3,yuṣmat-kṛte bahūn kleśān
1.9.13.4,prāptā tokavatī muhuḥ
1.9.14.1,sarvaṁ kāla-kṛtaṁ manye
1.9.14.2,bhavatāṁ ca yad-apriyam
1.9.14.3,sapālo yad-vaśe loko
1.9.14.4,vāyor iva ghanāvaliḥ
1.9.15.1,yatra dharma-suto rājā
1.9.15.2,gadā-pāṇir vṛkodaraḥ
1.9.15.3,kṛṣṇo ’strī gāṇḍivaṁ cāpaṁ
1.9.15.4,suhṛt kṛṣṇas tato vipat
1.9.16.1,na hy asya karhicid rājan
1.9.16.2,pumān veda vidhitsitam
1.9.16.3,yad vijijñāsayā yuktā
1.9.16.4,muhyanti kavayo ’pi hi
1.9.17.1,tasmād idaṁ daiva-tantraṁ
1.9.17.2,vyavasya bharatarṣabha
1.9.17.3,tasyānuvihito ’nāthā
1.9.17.4,nātha pāhi prajāḥ prabho
1.9.18.1,eṣa vai bhagavān sākṣād
1.9.18.2,ādyo nārāyaṇaḥ pumān
1.9.18.3,mohayan māyayā lokaṁ
1.9.18.4,gūḍhaś carati vṛṣṇiṣu
1.9.19.1,asyānubhāvaṁ bhagavān
1.9.19.2,veda guhyatamaṁ śivaḥ
1.9.19.3,devarṣir nāradaḥ sākṣād
1.9.19.4,bhagavān kapilo nṛpa
1.9.20.1,yaṁ manyase mātuleyaṁ
1.9.20.2,priyaṁ mitraṁ suhṛttamam
1.9.20.3,akaroḥ sacivaṁ dūtaṁ
1.9.20.4,sauhṛdād atha sārathim
1.9.21.1,sarvātmanaḥ sama-dṛśo
1.9.21.2,hy advayasyānahaṅkṛteḥ
1.9.21.3,tat-kṛtaṁ mati-vaiṣamyaṁ
1.9.21.4,niravadyasya na kvacit
1.9.22.1,tathāpy ekānta-bhakteṣu
1.9.22.2,paśya bhūpānukampitam
1.9.22.3,yan me ’sūṁs tyajataḥ sākṣāt
1.9.22.4,kṛṣṇo darśanam āgataḥ
1.9.23.1,bhaktyāveśya mano yasmin
1.9.23.2,vācā yan-nāma kīrtayan
1.9.23.3,tyajan kalevaraṁ yogī
1.9.23.4,mucyate kāma-karmabhiḥ
1.9.24.1,sa deva-devo bhagavān pratīkṣatāṁ
1.9.24.2,kalevaraṁ yāvad idaṁ hinomy aham
1.9.24.3,prasanna-hāsāruṇa-locanollasan-
1.9.24.4,mukhāmbujo dhyāna-pathaś catur-bhujaḥ
1.9.25.1,sūta uvāca
1.9.26.1,puruṣa-sva-bhāva-vihitān
1.9.26.2,yathā-varṇaṁ yathāśramam
1.9.26.3,vairāgya-rāgopādhibhyām
1.9.26.4,āmnātobhaya-lakṣaṇān
1.9.27.1,dāna-dharmān rāja-dharmān
1.9.27.2,mokṣa-dharmān vibhāgaśaḥ
1.9.27.3,strī-dharmān bhagavad-dharmān
1.9.27.4,samāsa-vyāsa-yogataḥ
1.9.28.1,dharmārtha-kāma-mokṣāṁś ca
1.9.28.2,sahopāyān yathā mune
1.9.28.3,nānākhyānetihāseṣu
1.9.28.4,varṇayām āsa tattvavit
1.9.29.1,dharmaṁ pravadatas tasya
1.9.29.2,sa kālaḥ pratyupasthitaḥ
1.9.29.3,yo yoginaś chanda-mṛtyor
1.9.29.4,vāñchitas tūttarāyaṇaḥ
1.9.30.1,tadopasaṁhṛtya giraḥ sahasraṇīr
1.9.30.2,vimukta-saṅgaṁ mana ādi-pūruṣe
1.9.30.3,kṛṣṇe lasat-pīta-paṭe catur-bhuje
1.9.30.4,puraḥ sthite ’mīlita-dṛg vyadhārayat
1.9.31.1,viśuddhayā dhāraṇayā hatāśubhas
1.9.31.2,tad-īkṣayaivāśu gatā-yudha-śramaḥ
1.9.31.3,nivṛtta-sarvendriya-vṛtti-vibhramas
1.9.31.4,tuṣṭāva janyaṁ visṛjañ janārdanam
1.9.32.1,śrī-bhīṣma uvāca
1.9.33.1,tri-bhuvana-kamanaṁ tamāla-varṇaṁ
1.9.33.2,ravi-kara-gaura-vara-ambaraṁ dadhāne
1.9.33.3,vapur alaka-kulāvṛtānanābjaṁ
1.9.33.4,vijaya-sakhe ratir astu me ’navadyā
1.9.34.1,yudhi turaga-rajo-vidhūmra-viṣvak-
1.9.34.2,kaca-lulita-śramavāry-alaṅkṛtāsye
1.9.34.3,mama niśita-śarair vibhidyamāna-
1.9.34.4,tvaci vilasat-kavace ’stu kṛṣṇa ātmā
1.9.35.1,sapadi sakhi-vaco niśamya madhye
1.9.35.2,nija-parayor balayo rathaṁ niveśya
1.9.35.3,sthitavati para-sainikāyur akṣṇā
1.9.35.4,hṛtavati pārtha-sakhe ratir mamāstu
1.9.36.1,vyavahita-pṛtanā-mukhaṁ nirīkṣya
1.9.36.2,sva-jana-vadhād vimukhasya doṣa-buddhyā
1.9.36.3,kumatim aharad ātma-vidyayā yaś
1.9.36.4,caraṇa-ratiḥ paramasya tasya me ’stu
1.9.37.1,sva-nigamam apahāya mat-pratijñām
1.9.37.2,ṛtam adhikartum avapluto rathasthaḥ
1.9.37.3,dhṛta-ratha-caraṇo ’bhyayāc caladgur
1.9.37.4,harir iva hantum ibhaṁ gatottarīyaḥ
1.9.38.1,śita-viśikha-hato viśīrṇa-daṁśaḥ
1.9.38.2,kṣataja-paripluta ātatāyino me
1.9.38.3,prasabham abhisasāra mad-vadhārthaṁ
1.9.38.4,sa bhavatu me bhagavān gatir mukundaḥ
1.9.39.1,vijaya-ratha-kuṭumbha ātta-totre
1.9.39.2,dhṛta-haya-raśmini tac-chriyekṣaṇīye
1.9.39.3,bhagavati ratir astu me mumūrṣor
1.9.39.4,yam iha nirīkṣya hatā gatāḥ sva-rūpam
1.9.40.1,lalita-gati-vilāsa-valguhāsa-
1.9.40.2,praṇaya-nirīkṣaṇa-kalpitorumānāḥ
1.9.40.3,kṛtam anukṛtavatya unmadāndhāḥ
1.9.40.4,prakṛtim agan kila yasya gopa-vadhvaḥ
1.9.41.1,muni-gaṇa-nṛpa-varya-saṅkule ’ntaḥ-
1.9.41.2,sadasi yudhiṣṭhira-rājasūya eṣām
1.9.41.3,arhaṇam upapeda īkṣaṇīyo
1.9.41.4,mama dṛśi-gocara eṣa āvir ātmā
1.9.42.1,tam imam aham ajaṁ śarīra-bhājāṁ
1.9.42.2,hṛdi hṛdi dhiṣṭhitam ātma-kalpitānām
1.9.42.3,pratidṛśam iva naikadhārkam ekaṁ
1.9.42.4,samadhi-gato ’smi vidhūta-bheda-mohaḥ
1.9.43.1,sūta uvāca
1.9.44.1,sampadyamānam ājñāya
1.9.44.2,bhīṣmaṁ brahmaṇi niṣkale
1.9.44.3,sarve babhūvus te tūṣṇīṁ
1.9.44.4,vayāṁsīva dinātyaye
1.9.45.1,tatra dundubhayo nedur
1.9.45.2,deva-mānava-vāditāḥ
1.9.45.3,śaśaṁsuḥ sādhavo rājñāṁ
1.9.45.4,khāt petuḥ puṣpa-vṛṣṭayaḥ
1.9.46.1,tasya nirharaṇādīni
1.9.46.2,samparetasya bhārgava
1.9.46.3,yudhiṣṭhiraḥ kārayitvā
1.9.46.4,muhūrtaṁ duḥkhito ’bhavat
1.9.47.1,tuṣṭuvur munayo hṛṣṭāḥ
1.9.47.2,kṛṣṇaṁ tad-guhya-nāmabhiḥ
1.9.47.3,tatas te kṛṣṇa-hṛdayāḥ
1.9.47.4,svāśramān prayayuḥ punaḥ
1.9.48.1,tato yudhiṣṭhiro gatvā
1.9.48.2,saha-kṛṣṇo gajāhvayam
1.9.48.3,pitaraṁ sāntvayām āsa
1.9.48.4,gāndhārīṁ ca tapasvinīm
1.9.49.1,pitrā cānumato rājā
1.9.49.2,vāsudevānumoditaḥ
1.9.49.3,cakāra rājyaṁ dharmeṇa
1.9.49.4,pitṛ-paitāmahaṁ vibhuḥ
1.10.1.1,śaunaka uvāca
1.10.2.1,sūta uvāca
1.10.3.1,niśamya bhīṣmoktam athācyutoktaṁ
1.10.3.2,pravṛtta-vijñāna-vidhūta-vibhramaḥ
1.10.3.3,śaśāsa gām indra ivājitāśrayaḥ
1.10.3.4,paridhyupāntām anujānuvartitaḥ
1.10.4.1,kāmaṁ vavarṣa parjanyaḥ
1.10.4.2,sarva-kāma-dughā mahī
1.10.4.3,siṣicuḥ sma vrajān gāvaḥ
1.10.4.4,payasodhasvatīr mudā
1.10.5.1,nadyaḥ samudrā girayaḥ
1.10.5.2,savanaspati-vīrudhaḥ
1.10.5.3,phalanty oṣadhayaḥ sarvāḥ
1.10.5.4,kāmam anvṛtu tasya vai
1.10.6.1,nādhayo vyādhayaḥ kleśā
1.10.6.2,daiva-bhūtātma-hetavaḥ
1.10.6.3,ajāta-śatrāv abhavan
1.10.6.4,jantūnāṁ rājñi karhicit
1.10.7.1,uṣitvā hāstinapure
1.10.7.2,māsān katipayān hariḥ
1.10.7.3,suhṛdāṁ ca viśokāya
1.10.7.4,svasuś ca priya-kāmyayā
1.10.8.1,āmantrya cābhyanujñātaḥ
1.10.8.2,pariṣvajyābhivādya tam
1.10.8.3,āruroha rathaṁ kaiścit
1.10.8.4,pariṣvakto ’bhivāditaḥ
1.10.9-10.1,subhadrā draupadī kuntī
1.10.9-10.2,virāṭa-tanayā tathā
1.10.9-10.3,gāndhārī dhṛtarāṣṭraś ca
1.10.9-10.4,yuyutsur gautamo yamau
1.10.11-12.1,sat-saṅgān mukta-duḥsaṅgo
1.10.11-12.2,hātuṁ notsahate budhaḥ
1.10.11-12.3,kīrtyamānaṁ yaśo yasya
1.10.11-12.4,sakṛd ākarṇya rocanam
1.10.13.1,sarve te ’nimiṣair akṣais
1.10.13.2,tam anu druta-cetasaḥ
1.10.13.3,vīkṣantaḥ sneha-sambaddhā
1.10.13.4,vicelus tatra tatra ha
1.10.14.1,nyarundhann udgalad bāṣpam
1.10.14.2,autkaṇṭhyād devakī-sute
1.10.14.3,niryāty agārān no ’bhadram
1.10.14.4,iti syād bāndhava-striyaḥ
1.10.15.1,mṛdaṅga-śaṅkha-bheryaś ca
1.10.15.2,vīṇā-paṇava-gomukhāḥ
1.10.15.3,dhundhury-ānaka-ghaṇṭādyā
1.10.15.4,nedur dundubhayas tathā
1.10.16.1,prāsāda-śikharārūḍhāḥ
1.10.16.2,kuru-nāryo didṛkṣayā
1.10.16.3,vavṛṣuḥ kusumaiḥ kṛṣṇaṁ
1.10.16.4,prema-vrīḍā-smitekṣaṇāḥ
1.10.17.1,sitātapatraṁ jagrāha
1.10.17.2,muktādāma-vibhūṣitam
1.10.17.3,ratna-daṇḍaṁ guḍākeśaḥ
1.10.17.4,priyaḥ priyatamasya ha
1.10.18.1,uddhavaḥ sātyakiś caiva
1.10.18.2,vyajane paramādbhute
1.10.18.3,vikīryamāṇaḥ kusumai
1.10.18.4,reje madhu-patiḥ pathi
1.10.19.1,aśrūyantāśiṣaḥ satyās
1.10.19.2,tatra tatra dvijeritāḥ
1.10.19.3,nānurūpānurūpāś ca
1.10.19.4,nirguṇasya guṇātmanaḥ
1.10.20.1,anyonyam āsīt sañjalpa
1.10.20.2,uttama-śloka-cetasām
1.10.20.3,kauravendra-pura-strīṇāṁ
1.10.20.4,sarva-śruti-mano-haraḥ
1.10.21.1,sa vai kilāyaṁ puruṣaḥ purātano
1.10.21.2,ya eka āsīd aviśeṣa ātmani
1.10.21.3,agre guṇebhyo jagad-ātmanīśvare
1.10.21.4,nimīlitātman niśi supta-śaktiṣu
1.10.22.1,sa eva bhūyo nija-vīrya-coditāṁ
1.10.22.2,sva-jīva-māyāṁ prakṛtiṁ sisṛkṣatīm
1.10.22.3,anāma-rūpātmani rūpa-nāmanī
1.10.22.4,vidhitsamāno ’nusasāra śāstra-kṛt
1.10.23.1,sa vā ayaṁ yat padam atra sūrayo
1.10.23.2,jitendriyā nirjita-mātariśvanaḥ
1.10.23.3,paśyanti bhakty-utkalitāmalātmanā
1.10.23.4,nanv eṣa sattvaṁ parimārṣṭum arhati
1.10.24.1,sa vā ayaṁ sakhy anugīta-sat-katho
1.10.24.2,vedeṣu guhyeṣu ca guhya-vādibhiḥ
1.10.24.3,ya eka īśo jagad-ātma-līlayā
1.10.24.4,sṛjaty avaty atti na tatra sajjate
1.10.25.1,yadā hy adharmeṇa tamo-dhiyo nṛpā
1.10.25.2,jīvanti tatraiṣa hi sattvataḥ kila
1.10.25.3,dhatte bhagaṁ satyam ṛtaṁ dayāṁ yaśo
1.10.25.4,bhavāya rūpāṇi dadhad yuge yuge
1.10.26.1,aho alaṁ ślāghyatamaṁ yadoḥ kulam
1.10.26.2,aho alaṁ puṇyatamaṁ madhor vanam
1.10.26.3,yad eṣa puṁsām ṛṣabhaḥ śriyaḥ patiḥ
1.10.26.4,sva-janmanā caṅkramaṇena cāñcati
1.10.27.1,aho bata svar-yaśasas tiraskarī
1.10.27.2,kuśasthalī puṇya-yaśaskarī bhuvaḥ
1.10.27.3,paśyanti nityaṁ yad anugraheṣitaṁ
1.10.27.4,smitāvalokaṁ sva-patiṁ sma yat-prajāḥ
1.10.28.1,nūnaṁ vrata-snāna-hutādineśvaraḥ
1.10.28.2,samarcito hy asya gṛhīta-pāṇibhiḥ
1.10.28.3,pibanti yāḥ sakhy adharāmṛtaṁ muhur
1.10.28.4,vraja-striyaḥ sammumuhur yad-āśayāḥ
1.10.29.1,yā vīrya-śulkena hṛtāḥ svayaṁvare
1.10.29.2,pramathya caidya-pramukhān hi śuṣmiṇaḥ
1.10.29.3,pradyumna-sāmbāmba-sutādayo ’parā
1.10.29.4,yāś cāhṛtā bhauma-vadhe sahasraśaḥ
1.10.30.1,etāḥ paraṁ strītvam apāstapeśalaṁ
1.10.30.2,nirasta-śaucaṁ bata sādhu kurvate
1.10.30.3,yāsāṁ gṛhāt puṣkara-locanaḥ patir
1.10.30.4,na jātv apaity āhṛtibhir hṛdi spṛśan
1.10.31.1,evaṁvidhā gadantīnāṁ
1.10.31.2,sa giraḥ pura-yoṣitām
1.10.31.3,nirīkṣaṇenābhinandan
1.10.31.4,sasmitena yayau hariḥ
1.10.32.1,ajāta-śatruḥ pṛtanāṁ
1.10.32.2,gopīthāya madhu-dviṣaḥ
1.10.32.3,parebhyaḥ śaṅkitaḥ snehāt
1.10.32.4,prāyuṅkta catur-aṅgiṇīm
1.10.33.1,atha dūrāgatān śauriḥ
1.10.33.2,kauravān virahāturān
1.10.33.3,sannivartya dṛḍhaṁ snigdhān
1.10.33.4,prāyāt sva-nagarīṁ priyaiḥ
1.10.34-35.1,kuru-jāṅgala-pāñcālān
1.10.34-35.2,śūrasenān sayāmunān
1.10.34-35.3,brahmāvartaṁ kurukṣetraṁ
1.10.34-35.4,matsyān sārasvatān atha
1.10.36.1,tatra tatra ha tatratyair
1.10.36.2,hariḥ pratyudyatārhaṇaḥ
1.10.36.3,sāyaṁ bheje diśaṁ paścād
1.10.36.4,gaviṣṭho gāṁ gatas tadā
1.11.1.1,sūta uvāca
1.11.2.1,sa uccakāśe dhavalodaro daro
1.11.2.2,’py urukramasyādharaśoṇa-śoṇimā
1.11.2.3,dādhmāyamānaḥ kara-kañja-sampuṭe
1.11.2.4,yathābja-khaṇḍe kala-haṁsa utsvanaḥ
1.11.3.1,tam upaśrutya ninadaṁ
1.11.3.2,jagad-bhaya-bhayāvaham
1.11.3.3,pratyudyayuḥ prajāḥ sarvā
1.11.3.4,bhartṛ-darśana-lālasāḥ
1.11.4-5.1,tatropanīta-balayo
1.11.4-5.2,raver dīpam ivādṛtāḥ
1.11.4-5.3,ātmārāmaṁ pūrṇa-kāmaṁ
1.11.4-5.4,nija-lābhena nityadā
1.11.6.1,natāḥ sma te nātha sadāṅghri-paṅkajaṁ
1.11.6.2,viriñca-vairiñcya-surendra-vanditam
1.11.6.3,parāyaṇaṁ kṣemam ihecchatāṁ paraṁ
1.11.6.4,na yatra kālaḥ prabhavet paraḥ prabhuḥ
1.11.7.1,bhavāya nas tvaṁ bhava viśva-bhāvana
1.11.7.2,tvam eva mātātha suhṛt-patiḥ pitā
1.11.7.3,tvaṁ sad-gurur naḥ paramaṁ ca daivataṁ
1.11.7.4,yasyānuvṛttyā kṛtino babhūvima
1.11.8.1,aho sanāthā bhavatā sma yad vayaṁ
1.11.8.2,traiviṣṭapānām api dūra-darśanam
1.11.8.3,prema-smita-snigdha-nirīkṣaṇānanaṁ
1.11.8.4,paśyema rūpaṁ tava sarva-saubhagam
1.11.9.1,yarhy ambujākṣāpasasāra bho bhavān
1.11.9.2,kurūn madhūn vātha suhṛd-didṛkṣayā
1.11.9.3,tatrābda-koṭi-pratimaḥ kṣaṇo bhaved
1.11.9.4,raviṁ vinākṣṇor iva nas tavācyuta
1.11.10.1,kathaṁ vayaṁ nātha ciroṣite tvayi
1.11.10.2,prasanna-dṛṣṭyākhila-tāpa-śoṣaṇam
1.11.10.3,jīvema te sundara-hāsa-śobhitam
1.11.10.4,apaśyamānā vadanaṁ manoharam
1.11.11.1,madhu-bhoja-daśārhārha-
1.11.11.2,kukurāndhaka-vṛṣṇibhiḥ
1.11.11.3,ātma-tulya-balair guptāṁ
1.11.11.4,nāgair bhogavatīm iva
1.11.12.1,sarvartu-sarva-vibhava-
1.11.12.2,puṇya-vṛkṣa-latāśramaiḥ
1.11.12.3,udyānopavanārāmair
1.11.12.4,vṛta-padmākara-śriyam
1.11.13.1,gopura-dvāra-mārgeṣu
1.11.13.2,kṛta-kautuka-toraṇām
1.11.13.3,citra-dhvaja-patākāgrair
1.11.13.4,antaḥ pratihatātapām
1.11.14.1,sammārjita-mahā-mārga-
1.11.14.2,rathyāpaṇaka-catvarām
1.11.14.3,siktāṁ gandha-jalair uptāṁ
1.11.14.4,phala-puṣpākṣatāṅkuraiḥ
1.11.15.1,dvāri dvāri gṛhāṇāṁ ca
1.11.15.2,dadhy-akṣata-phalekṣubhiḥ
1.11.15.3,alaṅkṛtāṁ pūrṇa-kumbhair
1.11.15.4,balibhir dhūpa-dīpakaiḥ
1.11.16-17.1,niśamya preṣṭham āyāntaṁ
1.11.16-17.2,vasudevo mahā-manāḥ
1.11.16-17.3,akrūraś cograsenaś ca
1.11.16-17.4,rāmaś cādbhuta-vikramaḥ
1.11.18.1,vāraṇendraṁ puraskṛtya
1.11.18.2,brāhmaṇaiḥ sasumaṅgalaiḥ
1.11.18.3,śaṅkha-tūrya-ninādena
1.11.18.4,brahma-ghoṣeṇa cādṛtāḥ
1.11.18.5,pratyujjagmū rathair hṛṣṭāḥ
1.11.18.6,praṇayāgata-sādhvasāḥ
1.11.19.1,vāramukhyāś ca śataśo
1.11.19.2,yānais tad-darśanotsukāḥ
1.11.19.3,lasat-kuṇḍala-nirbhāta-
1.11.19.4,kapola-vadana-śriyaḥ
1.11.20.1,naṭa-nartaka-gandharvāḥ
1.11.20.2,sūta-māgadha-vandinaḥ
1.11.20.3,gāyanti cottamaśloka-
1.11.20.4,caritāny adbhutāni ca
1.11.21.1,bhagavāṁs tatra bandhūnāṁ
1.11.21.2,paurāṇām anuvartinām
1.11.21.3,yathā-vidhy upasaṅgamya
1.11.21.4,sarveṣāṁ mānam ādadhe
1.11.22.1,prahvābhivādanāśleṣa-
1.11.22.2,kara-sparśa-smitekṣaṇaiḥ
1.11.22.3,āśvāsya cāśvapākebhyo
1.11.22.4,varaiś cābhimatair vibhuḥ
1.11.23.1,svayaṁ ca gurubhir vipraiḥ
1.11.23.2,sadāraiḥ sthavirair api
1.11.23.3,āśīrbhir yujyamāno ’nyair
1.11.23.4,vandibhiś cāviśat puram
1.11.24.1,rāja-mārgaṁ gate kṛṣṇe
1.11.24.2,dvārakāyāḥ kula-striyaḥ
1.11.24.3,harmyāṇy āruruhur vipra
1.11.24.4,tad-īkṣaṇa-mahotsavāḥ
1.11.25.1,nityaṁ nirīkṣamāṇānāṁ
1.11.25.2,yad api dvārakaukasām
1.11.25.3,na vitṛpyanti hi dṛśaḥ
1.11.25.4,śriyo dhāmāṅgam acyutam
1.11.26.1,śriyo nivāso yasyoraḥ
1.11.26.2,pāna-pātraṁ mukhaṁ dṛśām
1.11.26.3,bāhavo loka-pālānāṁ
1.11.26.4,sāraṅgāṇāṁ padāmbujam
1.11.27.1,sitātapatra-vyajanair upaskṛtaḥ
1.11.27.2,prasūna-varṣair abhivarṣitaḥ pathi
1.11.27.3,piśaṅga-vāsā vana-mālayā babhau
1.11.27.4,ghano yathārkoḍupa-cāpa-vaidyutaiḥ
1.11.28.1,praviṣṭas tu gṛhaṁ pitroḥ
1.11.28.2,pariṣvaktaḥ sva-mātṛbhiḥ
1.11.28.3,vavande śirasā sapta
1.11.28.4,devakī-pramukhā mudā
1.11.29.1,tāḥ putram aṅkam āropya
1.11.29.2,sneha-snuta-payodharāḥ
1.11.29.3,harṣa-vihvalitātmānaḥ
1.11.29.4,siṣicur netrajair jalaiḥ
1.11.30.1,athāviśat sva-bhavanaṁ
1.11.30.2,sarva-kāmam anuttamam
1.11.30.3,prāsādā yatra patnīnāṁ
1.11.30.4,sahasrāṇi ca ṣoḍaśa
1.11.31.1,patnyaḥ patiṁ proṣya gṛhānupāgataṁ
1.11.31.2,vilokya sañjāta-mano-mahotsavāḥ
1.11.31.3,uttasthur ārāt sahasāsanāśayāt
1.11.31.4,sākaṁ vratair vrīḍita-locanānanāḥ
1.11.32.1,tam ātmajair dṛṣṭibhir antarātmanā
1.11.32.2,duranta-bhāvāḥ parirebhire patim
1.11.32.3,niruddham apy āsravad ambu netrayor
1.11.32.4,vilajjatīnāṁ bhṛgu-varya vaiklavāt
1.11.33.1,yadyapy asau pārśva-gato raho-gatas
1.11.33.2,tathāpi tasyāṅghri-yugaṁ navaṁ navam
1.11.33.3,pade pade kā virameta tat-padāc
1.11.33.4,calāpi yac chrīr na jahāti karhicit
1.11.34.1,evaṁ nṛpāṇāṁ kṣiti-bhāra-janmanām
1.11.34.2,akṣauhiṇībhiḥ parivṛtta-tejasām
1.11.34.3,vidhāya vairaṁ śvasano yathānalaṁ
1.11.34.4,mitho vadhenoparato nirāyudhaḥ
1.11.35.1,sa eṣa nara-loke ’sminn
1.11.35.2,avatīrṇaḥ sva-māyayā
1.11.35.3,reme strī-ratna-kūṭastho
1.11.35.4,bhagavān prākṛto yathā
1.11.36.1,uddāma-bhāva-piśunāmala-valgu-hāsa-
1.11.36.2,vrīḍāvaloka-nihato madano ’pi yāsām
1.11.36.3,sammuhya cāpam ajahāt pramadottamās tā
1.11.36.4,yasyendriyaṁ vimathituṁ kuhakair na śekuḥ
1.11.37.1,tam ayaṁ manyate loko
1.11.37.2,hy asaṅgam api saṅginam
1.11.37.3,ātmaupamyena manujaṁ
1.11.37.4,vyāpṛṇvānaṁ yato ’budhaḥ
1.11.38.1,etad īśanam īśasya
1.11.38.2,prakṛti-stho ’pi tad-guṇaiḥ
1.11.38.3,na yujyate sadātma-sthair
1.11.38.4,yathā buddhis tad-āśrayā
1.11.39.1,taṁ menire ’balā mūḍhāḥ
1.11.39.2,straiṇaṁ cānuvrataṁ rahaḥ
1.11.39.3,apramāṇa-vido bhartur
1.11.39.4,īśvaraṁ matayo yathā
1.12.1.1,śaunaka uvāca
1.12.2.1,tasya janma mahā-buddheḥ
1.12.2.2,karmāṇi ca mahātmanaḥ
1.12.2.3,nidhanaṁ ca yathaivāsīt
1.12.2.4,sa pretya gatavān yathā
1.12.3.1,tad idaṁ śrotum icchāmo
1.12.3.2,gadituṁ yadi manyase
1.12.3.3,brūhi naḥ śraddadhānānāṁ
1.12.3.4,yasya jñānam adāc chukaḥ
1.12.4.1,sūta uvāca
1.12.5.1,sampadaḥ kratavo lokā
1.12.5.2,mahiṣī bhrātaro mahī
1.12.5.3,jambudvīpādhipatyaṁ ca
1.12.5.4,yaśaś ca tri-divaṁ gatam
1.12.6.1,kiṁ te kāmāḥ sura-spārhā
1.12.6.2,mukunda-manaso dvijāḥ
1.12.6.3,adhijahrur mudaṁ rājñaḥ
1.12.6.4,kṣudhitasya yathetare
1.12.7.1,mātur garbha-gato vīraḥ
1.12.7.2,sa tadā bhṛgu-nandana
1.12.7.3,dadarśa puruṣaṁ kañcid
1.12.7.4,dahyamāno ’stra-tejasā
1.12.8.1,aṅguṣṭha-mātram amalaṁ
1.12.8.2,sphurat-puraṭa-maulinam
1.12.8.3,apīvya-darśanaṁ śyāmaṁ
1.12.8.4,taḍid vāsasam acyutam
1.12.9.1,śrīmad-dīrgha-catur-bāhuṁ
1.12.9.2,tapta-kāñcana-kuṇḍalam
1.12.9.3,kṣatajākṣaṁ gadā-pāṇim
1.12.9.4,ātmanaḥ sarvato diśam
1.12.9.5,paribhramantam ulkābhāṁ
1.12.9.6,bhrāmayantaṁ gadāṁ muhuḥ
1.12.10.1,astra-tejaḥ sva-gadayā
1.12.10.2,nīhāram iva gopatiḥ
1.12.10.3,vidhamantaṁ sannikarṣe
1.12.10.4,paryaikṣata ka ity asau
1.12.11.1,vidhūya tad ameyātmā
1.12.11.2,bhagavān dharma-gub vibhuḥ
1.12.11.3,miṣato daśamāsasya
1.12.11.4,tatraivāntardadhe hariḥ
1.12.12.1,tataḥ sarva-guṇodarke
1.12.12.2,sānukūla-grahodaye
1.12.12.3,jajñe vaṁśa-dharaḥ pāṇḍor
1.12.12.4,bhūyaḥ pāṇḍur ivaujasā
1.12.13.1,tasya prīta-manā rājā
1.12.13.2,viprair dhaumya-kṛpādibhiḥ
1.12.13.3,jātakaṁ kārayām āsa
1.12.13.4,vācayitvā ca maṅgalam
1.12.14.1,hiraṇyaṁ gāṁ mahīṁ grāmān
1.12.14.2,hasty-aśvān nṛpatir varān
1.12.14.3,prādāt svannaṁ ca viprebhyaḥ
1.12.14.4,prajā-tīrthe sa tīrthavit
1.12.15.1,tam ūcur brāhmaṇās tuṣṭā
1.12.15.2,rājānaṁ praśrayānvitam
1.12.15.3,eṣa hy asmin prajā-tantau
1.12.15.4,purūṇāṁ pauravarṣabha
1.12.16.1,daivenāpratighātena
1.12.16.2,śukle saṁsthām upeyuṣi
1.12.16.3,rāto vo ’nugrahārthāya
1.12.16.4,viṣṇunā prabhaviṣṇunā
1.12.17.1,tasmān nāmnā viṣṇu-rāta
1.12.17.2,iti loke bhaviṣyati
1.12.17.3,na sandeho mahā-bhāga
1.12.17.4,mahā-bhāgavato mahān
1.12.18.1,śrī-rājovāca
1.12.19.1,brāhmaṇā ūcuḥ
1.12.20.1,eṣa dātā śaraṇyaś ca
1.12.20.2,yathā hy auśīnaraḥ śibiḥ
1.12.20.3,yaśo vitanitā svānāṁ
1.12.20.4,dauṣyantir iva yajvanām
1.12.21.1,dhanvinām agraṇīr eṣa
1.12.21.2,tulyaś cārjunayor dvayoḥ
1.12.21.3,hutāśa iva durdharṣaḥ
1.12.21.4,samudra iva dustaraḥ
1.12.22.1,mṛgendra iva vikrānto
1.12.22.2,niṣevyo himavān iva
1.12.22.3,titikṣur vasudhevāsau
1.12.22.4,sahiṣṇuḥ pitarāv iva
1.12.23.1,pitāmaha-samaḥ sāmye
1.12.23.2,prasāde giriśopamaḥ
1.12.23.3,āśrayaḥ sarva-bhūtānāṁ
1.12.23.4,yathā devo ramāśrayaḥ
1.12.24.1,sarva-sad-guṇa-māhātmye
1.12.24.2,eṣa kṛṣṇam anuvrataḥ
1.12.24.3,rantideva ivodāro
1.12.24.4,yayātir iva dhārmikaḥ
1.12.25.1,dhṛtyā bali-samaḥ kṛṣṇe
1.12.25.2,prahrāda iva sad-grahaḥ
1.12.25.3,āhartaiṣo ’śvamedhānāṁ
1.12.25.4,vṛddhānāṁ paryupāsakaḥ
1.12.26.1,rājarṣīṇāṁ janayitā
1.12.26.2,śāstā cotpatha-gāminām
1.12.26.3,nigrahītā kaler eṣa
1.12.26.4,bhuvo dharmasya kāraṇāt
1.12.28.1,jijñāsitātma-yāthārthyo
1.12.28.2,muner vyāsa-sutād asau
1.12.28.3,hitvedaṁ nṛpa gaṅgāyāṁ
1.12.28.4,yāsyaty addhākutobhayam
1.12.29.1,iti rājña upādiśya
1.12.29.2,viprā jātaka-kovidāḥ
1.12.29.3,labdhāpacitayaḥ sarve
1.12.29.4,pratijagmuḥ svakān gṛhān
1.12.30.1,sa eṣa loke vikhyātaḥ
1.12.30.2,parīkṣid iti yat prabhuḥ
1.12.30.3,pūrvaṁ dṛṣṭam anudhyāyan
1.12.30.4,parīkṣeta nareṣv iha
1.12.31.1,sa rāja-putro vavṛdhe
1.12.31.2,āśu śukla ivoḍupaḥ
1.12.31.3,āpūryamāṇaḥ pitṛbhiḥ
1.12.31.4,kāṣṭhābhir iva so ’nvaham
1.12.32.1,yakṣyamāṇo ’śvamedhena
1.12.32.2,jñāti-droha-jihāsayā
1.12.32.3,rājā labdha-dhano dadhyau
1.12.32.4,nānyatra kara-daṇḍayoḥ
1.12.33.1,tad abhipretam ālakṣya
1.12.33.2,bhrātaro ’cyuta-coditāḥ
1.12.33.3,dhanaṁ prahīṇam ājahrur
1.12.33.4,udīcyāṁ diśi bhūriśaḥ
1.12.34.1,tena sambhṛta-sambhāro
1.12.34.2,dharma-putro yudhiṣṭhiraḥ
1.12.34.3,vājimedhais tribhir bhīto
1.12.34.4,yajñaiḥ samayajad dharim
1.12.35.1,āhūto bhagavān rājñā
1.12.35.2,yājayitvā dvijair nṛpam
1.12.35.3,uvāsa katicin māsān
1.12.35.4,suhṛdāṁ priya-kāmyayā
1.12.36.1,tato rājñābhyanujñātaḥ
1.12.36.2,kṛṣṇayā saha-bandhubhiḥ
1.12.36.3,yayau dvāravatīṁ brahman
1.12.36.4,sārjuno yadubhir vṛtaḥ
1.13.1.1,sūta uvāca
1.13.2.1,yāvataḥ kṛtavān praśnān
1.13.2.2,kṣattā kauṣāravāgrataḥ
1.13.2.3,jātaika-bhaktir govinde
1.13.2.4,tebhyaś copararāma ha
1.13.3-4.1,taṁ bandhum āgataṁ dṛṣṭvā
1.13.3-4.2,dharma-putraḥ sahānujaḥ
1.13.3-4.3,dhṛtarāṣṭro yuyutsuś ca
1.13.3-4.4,sūtaḥ śāradvataḥ pṛthā
1.13.5.1,pratyujjagmuḥ praharṣeṇa
1.13.5.2,prāṇaṁ tanva ivāgatam
1.13.5.3,abhisaṅgamya vidhivat
1.13.5.4,pariṣvaṅgābhivādanaiḥ
1.13.6.1,mumucuḥ prema-bāṣpaughaṁ
1.13.6.2,virahautkaṇṭhya-kātarāḥ
1.13.6.3,rājā tam arhayāṁ cakre
1.13.6.4,kṛtāsana-parigraham
1.13.7.1,taṁ bhuktavantaṁ viśrāntam
1.13.7.2,āsīnaṁ sukham āsane
1.13.7.3,praśrayāvanato rājā
1.13.7.4,prāha teṣāṁ ca śṛṇvatām
1.13.8.1,yudhiṣṭhira uvāca
1.13.9.1,kayā vṛttyā vartitaṁ vaś
1.13.9.2,caradbhiḥ kṣiti-maṇḍalam
1.13.9.3,tīrthāni kṣetra-mukhyāni
1.13.9.4,sevitānīha bhūtale
1.13.10.1,bhavad-vidhā bhāgavatās
1.13.10.2,tīrtha-bhūtāḥ svayaṁ vibho
1.13.10.3,tīrthī-kurvanti tīrthāni
1.13.10.4,svāntaḥ-sthena gadābhṛtā
1.13.11.1,api naḥ suhṛdas tāta
1.13.11.2,bāndhavāḥ kṛṣṇa-devatāḥ
1.13.11.3,dṛṣṭāḥ śrutā vā yadavaḥ
1.13.11.4,sva-puryāṁ sukham āsate
1.13.12.1,ity ukto dharma-rājena
1.13.12.2,sarvaṁ tat samavarṇayat
1.13.12.3,yathānubhūtaṁ kramaśo
1.13.12.4,vinā yadu-kula-kṣayam
1.13.13.1,nanv apriyaṁ durviṣahaṁ
1.13.13.2,nṛṇāṁ svayam upasthitam
1.13.13.3,nāvedayat sakaruṇo
1.13.13.4,duḥkhitān draṣṭum akṣamaḥ
1.13.14.1,kañcit kālam athāvātsīt
1.13.14.2,sat-kṛto devavat sukham
1.13.14.3,bhrātur jyeṣṭhasya śreyas-kṛt
1.13.14.4,sarveṣāṁ sukham āvahan
1.13.15.1,abibhrad aryamā daṇḍaṁ
1.13.15.2,yathāvad agha-kāriṣu
1.13.15.3,yāvad dadhāra śūdratvaṁ
1.13.15.4,śāpād varṣa-śataṁ yamaḥ
1.13.16.1,yudhiṣṭhiro labdha-rājyo
1.13.16.2,dṛṣṭvā pautraṁ kulan-dharam
1.13.16.3,bhrātṛbhir loka-pālābhair
1.13.16.4,mumude parayā śriyā
1.13.17.1,evaṁ gṛheṣu saktānāṁ
1.13.17.2,pramattānāṁ tad-īhayā
1.13.17.3,atyakrāmad avijñātaḥ
1.13.17.4,kālaḥ parama-dustaraḥ
1.13.18.1,viduras tad abhipretya
1.13.18.2,dhṛtarāṣṭram abhāṣata
1.13.18.3,rājan nirgamyatāṁ śīghraṁ
1.13.18.4,paśyedaṁ bhayam āgatam
1.13.19.1,pratikriyā na yasyeha
1.13.19.2,kutaścit karhicit prabho
1.13.19.3,sa eṣa bhagavān kālaḥ
1.13.19.4,sarveṣāṁ naḥ samāgataḥ
1.13.20.1,yena caivābhipanno ’yaṁ
1.13.20.2,prāṇaiḥ priyatamair api
1.13.20.3,janaḥ sadyo viyujyeta
1.13.20.4,kim utānyair dhanādibhiḥ
1.13.21.1,pitṛ-bhrātṛ-suhṛt-putrā
1.13.21.2,hatās te vigataṁ vayam
1.13.21.3,ātmā ca jarayā grastaḥ
1.13.21.4,para-geham upāsase
1.13.22.1,andhaḥ puraiva vadhiro
1.13.22.2,manda-prajñāś ca sāmprataṁ
1.13.22.3,viśīrṇa-danto mandāgniḥ
1.13.22.4,sarāgaḥ kapham udvahan
1.13.23.1,aho mahīyasī jantor
1.13.23.2,jīvitāśā yathā bhavān
1.13.23.3,bhīmāpavarjitaṁ piṇḍam
1.13.23.4,ādatte gṛha-pālavat
1.13.24.1,agnir nisṛṣṭo dattaś ca
1.13.24.2,garo dārāś ca dūṣitāḥ
1.13.24.3,hṛtaṁ kṣetraṁ dhanaṁ yeṣāṁ
1.13.24.4,tad-dattair asubhiḥ kiyat
1.13.25.1,tasyāpi tava deho ’yaṁ
1.13.25.2,kṛpaṇasya jijīviṣoḥ
1.13.25.3,paraity anicchato jīrṇo
1.13.25.4,jarayā vāsasī iva
1.13.26.1,gata-svārtham imaṁ dehaṁ
1.13.26.2,virakto mukta-bandhanaḥ
1.13.26.3,avijñāta-gatir jahyāt
1.13.26.4,sa vai dhīra udāhṛtaḥ
1.13.27.1,yaḥ svakāt parato veha
1.13.27.2,jāta-nirveda ātmavān
1.13.27.3,hṛdi kṛtvā hariṁ gehāt
1.13.27.4,pravrajet sa narottamaḥ
1.13.28.1,athodīcīṁ diśaṁ yātu
1.13.28.2,svair ajñāta-gatir bhavān
1.13.28.3,ito ’rvāk prāyaśaḥ kālaḥ
1.13.28.4,puṁsāṁ guṇa-vikarṣaṇaḥ
1.13.29.1,evaṁ rājā vidureṇānujena
1.13.29.2,prajñā-cakṣur bodhita ājamīḍhaḥ
1.13.29.3,chittvā sveṣu sneha-pāśān draḍhimno
1.13.29.4,niścakrāma bhrātṛ-sandarśitādhvā
1.13.30.1,patiṁ prayāntaṁ subalasya putrī
1.13.30.2,pati-vratā cānujagāma sādhvī
1.13.30.3,himālayaṁ nyasta-daṇḍa-praharṣaṁ
1.13.30.4,manasvinām iva sat samprahāraḥ
1.13.31.1,ajāta-śatruḥ kṛta-maitro hutāgnir
1.13.31.2,viprān natvā tila-go-bhūmi-rukmaiḥ
1.13.31.3,gṛhaṁ praviṣṭo guru-vandanāya
1.13.31.4,na cāpaśyat pitarau saubalīṁ ca
1.13.32.1,tatra sañjayam āsīnaṁ
1.13.32.2,papracchodvigna-mānasaḥ
1.13.32.3,gāvalgaṇe kva nas tāto
1.13.32.4,vṛddho hīnaś ca netrayoḥ
1.13.33.1,ambā ca hata-putrārtā
1.13.33.2,pitṛvyaḥ kva gataḥ suhṛt
1.13.33.3,api mayy akṛta-prajñe
1.13.33.4,hata-bandhuḥ sa bhāryayā
1.13.33.5,āśaṁsamānaḥ śamalaṁ
1.13.33.6,gaṅgāyāṁ duḥkhito ’patat
1.13.34.1,pitary uparate pāṇḍau
1.13.34.2,sarvān naḥ suhṛdaḥ śiśūn
1.13.34.3,arakṣatāṁ vyasanataḥ
1.13.34.4,pitṛvyau kva gatāv itaḥ
1.13.35.1,sūta uvāca
1.13.36.1,vimṛjyāśrūṇi pāṇibhyāṁ
1.13.36.2,viṣṭabhyātmānam ātmanā
1.13.36.3,ajāta-śatruṁ pratyūce
1.13.36.4,prabhoḥ pādāv anusmaran
1.13.37.1,sañjaya uvāca
1.13.38.1,athājagāma bhagavān
1.13.38.2,nāradaḥ saha-tumburuḥ
1.13.38.3,pratyutthāyābhivādyāha
1.13.38.4,sānujo ’bhyarcayan munim
1.13.39.1,yudhiṣṭhira uvāca
1.13.40.1,karṇadhāra ivāpāre
1.13.40.2,bhagavān pāra-darśakaḥ
1.13.40.3,athābabhāṣe bhagavān
1.13.40.4,nārado muni-sattamaḥ
1.13.41.1,nārada uvāca
1.13.42.1,yathā gāvo nasi protās
1.13.42.2,tantyāṁ baddhāś ca dāmabhiḥ
1.13.42.3,vāk-tantyāṁ nāmabhir baddhā
1.13.42.4,vahanti balim īśituḥ
1.13.43.1,yathā krīḍopaskarāṇāṁ
1.13.43.2,saṁyoga-vigamāv iha
1.13.43.3,icchayā krīḍituḥ syātāṁ
1.13.43.4,tathaiveśecchayā nṛṇām
1.13.44.1,yan manyase dhruvaṁ lokam
1.13.44.2,adhruvaṁ vā na cobhayam
1.13.44.3,sarvathā na hi śocyās te
1.13.44.4,snehād anyatra mohajāt
1.13.45.1,tasmāj jahy aṅga vaiklavyam
1.13.45.2,ajñāna-kṛtam ātmanaḥ
1.13.45.3,kathaṁ tv anāthāḥ kṛpaṇā
1.13.45.4,varteraṁs te ca māṁ vinā
1.13.46.1,kāla-karma-guṇādhīno
1.13.46.2,deho ’yaṁ pāñca-bhautikaḥ
1.13.46.3,katham anyāṁs tu gopāyet
1.13.46.4,sarpa-grasto yathā param
1.13.47.1,ahastāni sahastānām
1.13.47.2,apadāni catuṣ-padām
1.13.47.3,phalgūni tatra mahatāṁ
1.13.47.4,jīvo jīvasya jīvanam
1.13.48.1,tad idaṁ bhagavān rājann
1.13.48.2,eka ātmātmanāṁ sva-dṛk
1.13.48.3,antaro ’nantaro bhāti
1.13.48.4,paśya taṁ māyayorudhā
1.13.49.1,so ’yam adya mahārāja
1.13.49.2,bhagavān bhūta-bhāvanaḥ
1.13.49.3,kāla-rūpo ’vatīrṇo ’syām
1.13.49.4,abhāvāya sura-dviṣām
1.13.50.1,niṣpāditaṁ deva-kṛtyam
1.13.50.2,avaśeṣaṁ pratīkṣate
1.13.50.3,tāvad yūyam avekṣadhvaṁ
1.13.50.4,bhaved yāvad iheśvaraḥ
1.13.51.1,dhṛtarāṣṭraḥ saha bhrātrā
1.13.51.2,gāndhāryā ca sva-bhāryayā
1.13.51.3,dakṣiṇena himavata
1.13.51.4,ṛṣīṇām āśramaṁ gataḥ
1.13.52.1,srotobhiḥ saptabhir yā vai
1.13.52.2,svardhunī saptadhā vyadhāt
1.13.52.3,saptānāṁ prītaye nānā
1.13.52.4,sapta-srotaḥ pracakṣate
1.13.53.1,snātvānusavanaṁ tasmin
1.13.53.2,hutvā cāgnīn yathā-vidhi
1.13.53.3,ab-bhakṣa upaśāntātmā
1.13.53.4,sa āste vigataiṣaṇaḥ
1.13.54.1,jitāsano jita-śvāsaḥ
1.13.54.2,pratyāhṛta-ṣaḍ-indriyaḥ
1.13.54.3,hari-bhāvanayā dhvasta-
1.13.54.4,rajaḥ-sattva-tamo-malaḥ
1.13.55.1,vijñānātmani saṁyojya
1.13.55.2,kṣetrajñe pravilāpya tam
1.13.55.3,brahmaṇy ātmānam ādhāre
1.13.55.4,ghaṭāmbaram ivāmbare
1.13.56.1,dhvasta-māyā-guṇodarko
1.13.56.2,niruddha-karaṇāśayaḥ
1.13.56.3,nivartitākhilāhāra
1.13.56.4,āste sthāṇur ivācalaḥ
1.13.56.5,tasyāntarāyo maivābhūḥ
1.13.56.6,sannyastākhila-karmaṇaḥ
1.13.57.1,sa vā adyatanād rājan
1.13.57.2,parataḥ pañcame ’hani
1.13.57.3,kalevaraṁ hāsyati svaṁ
1.13.57.4,tac ca bhasmī-bhaviṣyati
1.13.58.1,dahyamāne ’gnibhir dehe
1.13.58.2,patyuḥ patnī sahoṭaje
1.13.58.3,bahiḥ sthitā patiṁ sādhvī
1.13.58.4,tam agnim anu vekṣyati
1.13.59.1,viduras tu tad āścaryaṁ
1.13.59.2,niśāmya kuru-nandana
1.13.59.3,harṣa-śoka-yutas tasmād
1.13.59.4,gantā tīrtha-niṣevakaḥ
1.13.60.1,ity uktvāthāruhat svargaṁ
1.13.60.2,nāradaḥ saha-tumburuḥ
1.13.60.3,yudhiṣṭhiro vacas tasya
1.13.60.4,hṛdi kṛtvājahāc chucaḥ
1.14.1.1,sūta uvāca
1.14.2.1,vyatītāḥ katicin māsās
1.14.2.2,tadā nāyāt tato ’rjunaḥ
1.14.2.3,dadarśa ghora-rūpāṇi
1.14.2.4,nimittāni kurūdvahaḥ
1.14.3.1,kālasya ca gatiṁ raudrāṁ
1.14.3.2,viparyastartu-dharmiṇaḥ
1.14.3.3,pāpīyasīṁ nṛṇāṁ vārtāṁ
1.14.3.4,krodha-lobhānṛtātmanām
1.14.4.1,jihma-prāyaṁ vyavahṛtaṁ
1.14.4.2,śāṭhya-miśraṁ ca sauhṛdam
1.14.4.3,pitṛ-mātṛ-suhṛd-bhrātṛ-
1.14.4.4,dam-patīnāṁ ca kalkanam
1.14.5.1,nimittāny atyariṣṭāni
1.14.5.2,kāle tv anugate nṛṇām
1.14.5.3,lobhādy-adharma-prakṛtiṁ
1.14.5.4,dṛṣṭvovācānujaṁ nṛpaḥ
1.14.6.1,yudhiṣṭhira uvāca
1.14.7.1,gatāḥ saptādhunā māsā
1.14.7.2,bhīmasena tavānujaḥ
1.14.7.3,nāyāti kasya vā hetor
1.14.7.4,nāhaṁ vededam añjasā
1.14.8.1,api devarṣiṇādiṣṭaḥ
1.14.8.2,sa kālo ’yam upasthitaḥ
1.14.8.3,yadātmano ’ṅgam ākrīḍaṁ
1.14.8.4,bhagavān utsisṛkṣati
1.14.9.1,yasmān naḥ sampado rājyaṁ
1.14.9.2,dārāḥ prāṇāḥ kulaṁ prajāḥ
1.14.9.3,āsan sapatna-vijayo
1.14.9.4,lokāś ca yad-anugrahāt
1.14.10.1,paśyotpātān nara-vyāghra
1.14.10.2,divyān bhaumān sadaihikān
1.14.10.3,dāruṇān śaṁsato ’dūrād
1.14.10.4,bhayaṁ no buddhi-mohanam
1.14.11.1,ūrv-akṣi-bāhavo mahyaṁ
1.14.11.2,sphuranty aṅga punaḥ punaḥ
1.14.11.3,vepathuś cāpi hṛdaye
1.14.11.4,ārād dāsyanti vipriyam
1.14.12.1,śivaiṣodyantam ādityam
1.14.12.2,abhirauty analānanā
1.14.12.3,mām aṅga sārameyo ’yam
1.14.12.4,abhirebhaty abhīruvat
1.14.13.1,śastāḥ kurvanti māṁ savyaṁ
1.14.13.2,dakṣiṇaṁ paśavo ’pare
1.14.13.3,vāhāṁś ca puruṣa-vyāghra
1.14.13.4,lakṣaye rudato mama
1.14.14.1,mṛtyu-dūtaḥ kapoto ’yam
1.14.14.2,ulūkaḥ kampayan manaḥ
1.14.14.3,pratyulūkaś ca kuhvānair
1.14.14.4,viśvaṁ vai śūnyam icchataḥ
1.14.15.1,dhūmrā diśaḥ paridhayaḥ
1.14.15.2,kampate bhūḥ sahādribhiḥ
1.14.15.3,nirghātaś ca mahāṁs tāta
1.14.15.4,sākaṁ ca stanayitnubhiḥ
1.14.16.1,vāyur vāti khara-sparśo
1.14.16.2,rajasā visṛjaṁs tamaḥ
1.14.16.3,asṛg varṣanti jaladā
1.14.16.4,bībhatsam iva sarvataḥ
1.14.17.1,sūryaṁ hata-prabhaṁ paśya
1.14.17.2,graha-mardaṁ mitho divi
1.14.17.3,sasaṅkulair bhūta-gaṇair
1.14.17.4,jvalite iva rodasī
1.14.18.1,nadyo nadāś ca kṣubhitāḥ
1.14.18.2,sarāṁsi ca manāṁsi ca
1.14.18.3,na jvalaty agnir ājyena
1.14.18.4,kālo ’yaṁ kiṁ vidhāsyati
1.14.19.1,na pibanti stanaṁ vatsā
1.14.19.2,na duhyanti ca mātaraḥ
1.14.19.3,rudanty aśru-mukhā gāvo
1.14.19.4,na hṛṣyanty ṛṣabhā vraje
1.14.20.1,daivatāni rudantīva
1.14.20.2,svidyanti hy uccalanti ca
1.14.20.3,ime jana-padā grāmāḥ
1.14.20.4,purodyānākarāśramāḥ
1.14.20.5,bhraṣṭa-śriyo nirānandāḥ
1.14.20.6,kim aghaṁ darśayanti naḥ
1.14.21.1,manya etair mahotpātair
1.14.21.2,nūnaṁ bhagavataḥ padaiḥ
1.14.21.3,ananya-puruṣa-śrībhir
1.14.21.4,hīnā bhūr hata-saubhagā
1.14.22.1,iti cintayatas tasya
1.14.22.2,dṛṣṭāriṣṭena cetasā
1.14.22.3,rājñaḥ pratyāgamad brahman
1.14.22.4,yadu-puryāḥ kapi-dhvajaḥ
1.14.23.1,taṁ pādayor nipatitam
1.14.23.2,ayathā-pūrvam āturam
1.14.23.3,adho-vadanam ab-bindūn
1.14.23.4,sṛjantaṁ nayanābjayoḥ
1.14.24.1,vilokyodvigna-hṛdayo
1.14.24.2,vicchāyam anujaṁ nṛpaḥ
1.14.24.3,pṛcchati sma suhṛn madhye
1.14.24.4,saṁsmaran nāraderitam
1.14.25.1,yudhiṣṭhira uvāca
1.14.26.1,śūro mātāmahaḥ kaccit
1.14.26.2,svasty āste vātha māriṣaḥ
1.14.26.3,mātulaḥ sānujaḥ kaccit
1.14.26.4,kuśaly ānakadundubhiḥ
1.14.27.1,sapta sva-sāras tat-patnyo
1.14.27.2,mātulānyaḥ sahātmajāḥ
1.14.27.3,āsate sasnuṣāḥ kṣemaṁ
1.14.27.4,devakī-pramukhāḥ svayam
1.14.28-29.1,kaccid rājāhuko jīvaty
1.14.28-29.2,asat-putro ’sya cānujaḥ
1.14.28-29.3,hṛdīkaḥ sasuto ’krūro
1.14.28-29.4,jayanta-gada-sāraṇāḥ
1.14.30.1,pradyumnaḥ sarva-vṛṣṇīnāṁ
1.14.30.2,sukham āste mahā-rathaḥ
1.14.30.3,gambhīra-rayo ’niruddho
1.14.30.4,vardhate bhagavān uta
1.14.31.1,suṣeṇaś cārudeṣṇaś ca
1.14.31.2,sāmbo jāmbavatī-sutaḥ
1.14.31.3,anye ca kārṣṇi-pravarāḥ
1.14.31.4,saputrā ṛṣabhādayaḥ
1.14.32-33.1,tathaivānucarāḥ śaureḥ
1.14.32-33.2,śrutadevoddhavādayaḥ
1.14.32-33.3,sunanda-nanda-śīrṣaṇyā
1.14.32-33.4,ye cānye sātvatarṣabhāḥ
1.14.34.1,bhagavān api govindo
1.14.34.2,brahmaṇyo bhakta-vatsalaḥ
1.14.34.3,kaccit pure sudharmāyāṁ
1.14.34.4,sukham āste suhṛd-vṛtaḥ
1.14.35-36.1,maṅgalāya ca lokānāṁ
1.14.35-36.2,kṣemāya ca bhavāya ca
1.14.35-36.3,āste yadu-kulāmbhodhāv
1.14.35-36.4,ādyo ’nanta-sakhaḥ pumān
1.14.37.1,yat-pāda-śuśrūṣaṇa-mukhya-karmaṇā
1.14.37.2,satyādayo dvy-aṣṭa-sahasra-yoṣitaḥ
1.14.37.3,nirjitya saṅkhye tri-daśāṁs tad-āśiṣo
1.14.37.4,haranti vajrāyudha-vallabhocitāḥ
1.14.38.1,yad bāhu-daṇḍābhyudayānujīvino
1.14.38.2,yadu-pravīrā hy akutobhayā muhuḥ
1.14.38.3,adhikramanty aṅghribhir āhṛtāṁ balāt
1.14.38.4,sabhāṁ sudharmāṁ sura-sattamocitām
1.14.39.1,kaccit te ’nāmayaṁ tāta
1.14.39.2,bhraṣṭa-tejā vibhāsi me
1.14.39.3,alabdha-māno ’vajñātaḥ
1.14.39.4,kiṁ vā tāta ciroṣitaḥ
1.14.40.1,kaccin nābhihato ’bhāvaiḥ
1.14.40.2,śabdādibhir amaṅgalaiḥ
1.14.40.3,na dattam uktam arthibhya
1.14.40.4,āśayā yat pratiśrutam
1.14.41.1,kaccit tvaṁ brāhmaṇaṁ bālaṁ
1.14.41.2,gāṁ vṛddhaṁ rogiṇaṁ striyam
1.14.41.3,śaraṇopasṛtaṁ sattvaṁ
1.14.41.4,nātyākṣīḥ śaraṇa-pradaḥ
1.14.42.1,kaccit tvaṁ nāgamo ’gamyāṁ
1.14.42.2,gamyāṁ vāsat-kṛtāṁ striyam
1.14.42.3,parājito vātha bhavān
1.14.42.4,nottamair nāsamaiḥ pathi
1.14.43.1,api svit parya-bhuṅkthās tvaṁ
1.14.43.2,sambhojyān vṛddha-bālakān
1.14.43.3,jugupsitaṁ karma kiñcit
1.14.43.4,kṛtavān na yad akṣamam
1.14.44.1,kaccit preṣṭhatamenātha
1.14.44.2,hṛdayenātma-bandhunā
1.14.44.3,śūnyo ’smi rahito nityaṁ
1.14.44.4,manyase te ’nyathā na ruk
1.15.1.1,sūta uvāca
1.15.2.1,śokena śuṣyad-vadana-
1.15.2.2,hṛt-sarojo hata-prabhaḥ
1.15.2.3,vibhuṁ tam evānusmaran
1.15.2.4,nāśaknot pratibhāṣitum
1.15.3.1,kṛcchreṇa saṁstabhya śucaḥ
1.15.3.2,pāṇināmṛjya netrayoḥ
1.15.3.3,parokṣeṇa samunnaddha-
1.15.3.4,praṇayautkaṇṭhya-kātaraḥ
1.15.4.1,sakhyaṁ maitrīṁ sauhṛdaṁ ca
1.15.4.2,sārathyādiṣu saṁsmaran
1.15.4.3,nṛpam agrajam ity āha
1.15.4.4,bāṣpa-gadgadayā girā
1.15.5.1,arjuna uvāca
1.15.6.1,yasya kṣaṇa-viyogena
1.15.6.2,loko hy apriya-darśanaḥ
1.15.6.3,ukthena rahito hy eṣa
1.15.6.4,mṛtakaḥ procyate yathā
1.15.7.1,yat-saṁśrayād drupada-geham upāgatānāṁ
1.15.7.2,rājñāṁ svayaṁvara-mukhe smara-durmadānām
1.15.7.3,tejo hṛtaṁ khalu mayābhihataś ca matsyaḥ
1.15.7.4,sajjīkṛtena dhanuṣādhigatā ca kṛṣṇā
1.15.8.1,yat-sannidhāv aham u khāṇḍavam agnaye ’dām
1.15.8.2,indraṁ ca sāmara-gaṇaṁ tarasā vijitya
1.15.8.3,labdhā sabhā maya-kṛtādbhuta-śilpa-māyā
1.15.8.4,digbhyo ’haran nṛpatayo balim adhvare te
1.15.9.1,yat-tejasā nṛpa-śiro-’ṅghrim ahan makhārtham
1.15.9.2,āryo ’nujas tava gajāyuta-sattva-vīryaḥ
1.15.9.3,tenāhṛtāḥ pramatha-nātha-makhāya bhūpā
1.15.9.4,yan-mocitās tad-anayan balim adhvare te
1.15.10.1,patnyās tavādhimakha-kḷpta-mahābhiṣeka-
1.15.10.2,ślāghiṣṭha-cāru-kabaraṁ kitavaiḥ sabhāyām
1.15.10.3,spṛṣṭaṁ vikīrya padayoḥ patitāśru-mukhyā
1.15.10.4,yas tat-striyo ’kṛta-hateśa-vimukta-keśāḥ
1.15.11.1,yo no jugopa vana etya duranta-kṛcchrād
1.15.11.2,durvāsaso ’ri-racitād ayutāgra-bhug yaḥ
1.15.11.3,śākānna-śiṣṭam upayujya yatas tri-lokīṁ
1.15.11.4,tṛptām amaṁsta salile vinimagna-saṅghaḥ
1.15.12.1,yat-tejasātha bhagavān yudhi śūla-pāṇir
1.15.12.2,vismāpitaḥ sagirijo ’stram adān nijaṁ me
1.15.12.3,anye ’pi cāham amunaiva kalevareṇa
1.15.12.4,prāpto mahendra-bhavane mahad-āsanārdham
1.15.13.1,tatraiva me viharato bhuja-daṇḍa-yugmaṁ
1.15.13.2,gāṇḍīva-lakṣaṇam arāti-vadhāya devāḥ
1.15.13.3,sendrāḥ śritā yad-anubhāvitam ājamīḍha
1.15.13.4,tenāham adya muṣitaḥ puruṣeṇa bhūmnā
1.15.14.1,yad-bāndhavaḥ kuru-balābdhim ananta-pāram
1.15.14.2,eko rathena tatare ’ham atīrya-sattvam
1.15.14.3,pratyāhṛtaṁ bahu dhanaṁ ca mayā pareṣāṁ
1.15.14.4,tejās-padaṁ maṇimayaṁ ca hṛtaṁ śirobhyaḥ
1.15.15.1,yo bhīṣma-karṇa-guru-śalya-camūṣv adabhra-
1.15.15.2,rājanya-varya-ratha-maṇḍala-maṇḍitāsu
1.15.15.3,agrecaro mama vibho ratha-yūthapānām
1.15.15.4,āyur manāṁsi ca dṛśā saha oja ārcchat
1.15.16.1,yad-doḥṣu mā praṇihitaṁ guru-bhīṣma-karṇa-
1.15.16.2,naptṛ-trigarta-śalya-saindhava-bāhlikādyaiḥ
1.15.16.3,astrāṇy amogha-mahimāni nirūpitāni
1.15.16.4,nopaspṛśur nṛhari-dāsam ivāsurāṇi
1.15.17.1,sautye vṛtaḥ kumatinātmada īśvaro me
1.15.17.2,yat-pāda-padmam abhavāya bhajanti bhavyāḥ
1.15.17.3,māṁ śrānta-vāham arayo rathino bhuvi-ṣṭhaṁ
1.15.17.4,na prāharan yad-anubhāva-nirasta-cittāḥ
1.15.18.1,narmāṇy udāra-rucira-smita-śobhitāni
1.15.18.2,he pārtha he ’rjuna sakhe kuru-nandaneti
1.15.18.3,sañjalpitāni nara-deva hṛdi-spṛśāni
1.15.18.4,smartur luṭhanti hṛdayaṁ mama mādhavasya
1.15.19.1,śayyāsanāṭana-vikatthana-bhojanādiṣv
1.15.19.2,aikyād vayasya ṛtavān iti vipralabdhaḥ
1.15.19.3,sakhyuḥ sakheva pitṛvat tanayasya sarvaṁ
1.15.19.4,sehe mahān mahitayā kumater aghaṁ me
1.15.20.1,so ’haṁ nṛpendra rahitaḥ puruṣottamena
1.15.20.2,sakhyā priyeṇa suhṛdā hṛdayena śūnyaḥ
1.15.20.3,adhvany urukrama-parigraham aṅga rakṣan
1.15.20.4,gopair asadbhir abaleva vinirjito ’smi
1.15.21.1,tad vai dhanus ta iṣavaḥ sa ratho hayās te
1.15.21.2,so ’haṁ rathī nṛpatayo yata ānamanti
1.15.21.3,sarvaṁ kṣaṇena tad abhūd asad īśa-riktaṁ
1.15.21.4,bhasman hutaṁ kuhaka-rāddham ivoptam ūṣyām
1.15.22-23.1,rājaṁs tvayānupṛṣṭānāṁ
1.15.22-23.2,suhṛdāṁ naḥ suhṛt-pure
1.15.22-23.3,vipra-śāpa-vimūḍhānāṁ
1.15.22-23.4,nighnatāṁ muṣṭibhir mithaḥ
1.15.24.1,prāyeṇaitad bhagavata
1.15.24.2,īśvarasya viceṣṭitam
1.15.24.3,mitho nighnanti bhūtāni
1.15.24.4,bhāvayanti ca yan mithaḥ
1.15.25-26.1,jalaukasāṁ jale yadvan
1.15.25-26.2,mahānto ’danty aṇīyasaḥ
1.15.25-26.3,durbalān balino rājan
1.15.25-26.4,mahānto balino mithaḥ
1.15.27.1,deśa-kālārtha-yuktāni
1.15.27.2,hṛt-tāpopaśamāni ca
1.15.27.3,haranti smarataś cittaṁ
1.15.27.4,govindābhihitāni me
1.15.28.1,sūta uvāca
1.15.29.1,vāsudevāṅghry-anudhyāna-
1.15.29.2,paribṛṁhita-raṁhasā
1.15.29.3,bhaktyā nirmathitāśeṣa-
1.15.29.4,kaṣāya-dhiṣaṇo ’rjunaḥ
1.15.30.1,gītaṁ bhagavatā jñānaṁ
1.15.30.2,yat tat saṅgrāma-mūrdhani
1.15.30.3,kāla-karma-tamo-ruddhaṁ
1.15.30.4,punar adhyagamat prabhuḥ
1.15.31.1,viśoko brahma-sampattyā
1.15.31.2,sañchinna-dvaita-saṁśayaḥ
1.15.31.3,līna-prakṛti-nairguṇyād
1.15.31.4,aliṅgatvād asambhavaḥ
1.15.32.1,niśamya bhagavan-mārgaṁ
1.15.32.2,saṁsthāṁ yadu-kulasya ca
1.15.32.3,svaḥ-pathāya matiṁ cakre
1.15.32.4,nibhṛtātmā yudhiṣṭhiraḥ
1.15.33.1,pṛthāpy anuśrutya dhanañjayoditaṁ
1.15.33.2,nāśaṁ yadūnāṁ bhagavad-gatiṁ ca tām
1.15.33.3,ekānta-bhaktyā bhagavaty adhokṣaje
1.15.33.4,niveśitātmopararāma saṁsṛteḥ
1.15.34.1,yayāharad bhuvo bhāraṁ
1.15.34.2,tāṁ tanuṁ vijahāv ajaḥ
1.15.34.3,kaṇṭakaṁ kaṇṭakeneva
1.15.34.4,dvayaṁ cāpīśituḥ samam
1.15.35.1,yathā matsyādi-rūpāṇi
1.15.35.2,dhatte jahyād yathā naṭaḥ
1.15.35.3,bhū-bhāraḥ kṣapito yena
1.15.35.4,jahau tac ca kalevaram
1.15.36.1,yadā mukundo bhagavān imāṁ mahīṁ
1.15.36.2,jahau sva-tanvā śravaṇīya-sat-kathaḥ
1.15.36.3,tadāhar evāpratibuddha-cetasām
1.15.36.4,abhadra-hetuḥ kalir anvavartata
1.15.37.1,yudhiṣṭhiras tat parisarpaṇaṁ budhaḥ
1.15.37.2,pure ca rāṣṭre ca gṛhe tathātmani
1.15.37.3,vibhāvya lobhānṛta-jihma-hiṁsanādy-
1.15.37.4,adharma-cakraṁ gamanāya paryadhāt
1.15.38.1,sva-rāṭ pautraṁ vinayinam
1.15.38.2,ātmanaḥ susamaṁ guṇaiḥ
1.15.38.3,toya-nīvyāḥ patiṁ bhūmer
1.15.38.4,abhyaṣiñcad gajāhvaye
1.15.39.1,mathurāyāṁ tathā vajraṁ
1.15.39.2,śūrasena-patiṁ tataḥ
1.15.39.3,prājāpatyāṁ nirūpyeṣṭim
1.15.39.4,agnīn apibad īśvaraḥ
1.15.40.1,visṛjya tatra tat sarvaṁ
1.15.40.2,dukūla-valayādikam
1.15.40.3,nirmamo nirahaṅkāraḥ
1.15.40.4,sañchinnāśeṣa-bandhanaḥ
1.15.41.1,vācaṁ juhāva manasi
1.15.41.2,tat prāṇa itare ca tam
1.15.41.3,mṛtyāv apānaṁ sotsargaṁ
1.15.41.4,taṁ pañcatve hy ajohavīt
1.15.42.1,tritve hutvā ca pañcatvaṁ
1.15.42.2,tac caikatve ’juhon muniḥ
1.15.42.3,sarvam ātmany ajuhavīd
1.15.42.4,brahmaṇy ātmānam avyaye
1.15.43.1,cīra-vāsā nirāhāro
1.15.43.2,baddha-vāṅ mukta-mūrdhajaḥ
1.15.43.3,darśayann ātmano rūpaṁ
1.15.43.4,jaḍonmatta-piśācavat
1.15.43.5,anavekṣamāṇo niragād
1.15.43.6,aśṛṇvan badhiro yathā
1.15.44.1,udīcīṁ praviveśāśāṁ
1.15.44.2,gata-pūrvāṁ mahātmabhiḥ
1.15.44.3,hṛdi brahma paraṁ dhyāyan
1.15.44.4,nāvarteta yato gataḥ
1.15.45.1,sarve tam anunirjagmur
1.15.45.2,bhrātaraḥ kṛta-niścayāḥ
1.15.45.3,kalinādharma-mitreṇa
1.15.45.4,dṛṣṭvā spṛṣṭāḥ prajā bhuvi
1.15.46.1,te sādhu-kṛta-sarvārthā
1.15.46.2,jñātvātyantikam ātmanaḥ
1.15.46.3,manasā dhārayām āsur
1.15.46.4,vaikuṇṭha-caraṇāmbujam
1.15.47-48.1,tad-dhyānodriktayā bhaktyā
1.15.47-48.2,viśuddha-dhiṣaṇāḥ pare
1.15.47-48.3,tasmin nārāyaṇa-pade
1.15.47-48.4,ekānta-matayo gatim
1.15.49.1,viduro ’pi parityajya
1.15.49.2,prabhāse deham ātmanaḥ
1.15.49.3,kṛṣṇāveśena tac-cittaḥ
1.15.49.4,pitṛbhiḥ sva-kṣayaṁ yayau
1.15.50.1,draupadī ca tadājñāya
1.15.50.2,patīnām anapekṣatām
1.15.50.3,vāsudeve bhagavati
1.15.50.4,hy ekānta-matir āpa tam
1.15.51.1,yaḥ śraddhayaitad bhagavat-priyāṇāṁ
1.15.51.2,pāṇḍoḥ sutānām iti samprayāṇam
1.15.51.3,śṛṇoty alaṁ svastyayanaṁ pavitraṁ
1.15.51.4,labdhvā harau bhaktim upaiti siddhim
1.16.1.1,sūta uvāca
1.16.2.1,sa uttarasya tanayām
1.16.2.2,upayema irāvatīm
1.16.2.3,janamejayādīṁś caturas
1.16.2.4,tasyām utpādayat sutān
1.16.3.1,ājahārāśva-medhāṁs trīn
1.16.3.2,gaṅgāyāṁ bhūri-dakṣiṇān
1.16.3.3,śāradvataṁ guruṁ kṛtvā
1.16.3.4,devā yatrākṣi-gocarāḥ
1.16.4.1,nijagrāhaujasā vīraḥ
1.16.4.2,kaliṁ digvijaye kvacit
1.16.4.3,nṛpa-liṅga-dharaṁ śūdraṁ
1.16.4.4,ghnantaṁ go-mithunaṁ padā
1.16.5.1,śaunaka uvāca
1.16.6.1,athavāsya padāmbhoja-
1.16.6.2,makaranda-lihāṁ satām
1.16.6.3,kim anyair asad-ālāpair
1.16.6.4,āyuṣo yad asad-vyayaḥ
1.16.7.1,kṣudrāyuṣāṁ nṛṇām aṅga
1.16.7.2,martyānām ṛtam icchatām
1.16.7.3,ihopahūto bhagavān
1.16.7.4,mṛtyuḥ śāmitra-karmaṇi
1.16.8.1,na kaścin mriyate tāvad
1.16.8.2,yāvad āsta ihāntakaḥ
1.16.8.3,etad-arthaṁ hi bhagavān
1.16.8.4,āhūtaḥ paramarṣibhiḥ
1.16.8.5,aho nṛ-loke pīyeta
1.16.8.6,hari-līlāmṛtaṁ vacaḥ
1.16.9.1,mandasya manda-prajñasya
1.16.9.2,vayo mandāyuṣaś ca vai
1.16.9.3,nidrayā hriyate naktaṁ
1.16.9.4,divā ca vyartha-karmabhiḥ
1.16.10.1,sūta uvāca
1.16.11.1,svalaṅkṛtaṁ śyāma-turaṅga-yojitaṁ
1.16.11.2,rathaṁ mṛgendra-dhvajam āśritaḥ purāt
1.16.11.3,vṛto rathāśva-dvipapatti-yuktayā
1.16.11.4,sva-senayā digvijayāya nirgataḥ
1.16.12.1,bhadrāśvaṁ ketumālaṁ ca
1.16.12.2,bhārataṁ cottarān kurūn
1.16.12.3,kimpuruṣādīni varṣāṇi
1.16.12.4,vijitya jagṛhe balim
1.16.13-15.1,tatra tatropaśṛṇvānaḥ
1.16.13-15.2,sva-pūrveṣāṁ mahātmanām
1.16.13-15.3,pragīyamāṇaṁ ca yaśaḥ
1.16.13-15.4,kṛṣṇa-māhātmya-sūcakam
1.16.16.1,sārathya-pāraṣada-sevana-sakhya-dautya-
1.16.16.2,vīrāsanānugamana-stavana-praṇāmān
1.16.16.3,snigdheṣu pāṇḍuṣu jagat-praṇatiṁ ca viṣṇor
1.16.16.4,bhaktiṁ karoti nṛ-patiś caraṇāravinde
1.16.17.1,tasyaivaṁ vartamānasya
1.16.17.2,pūrveṣāṁ vṛttim anvaham
1.16.17.3,nātidūre kilāścaryaṁ
1.16.17.4,yad āsīt tan nibodha me
1.16.18.1,dharmaḥ padaikena caran
1.16.18.2,vicchāyām upalabhya gām
1.16.18.3,pṛcchati smāśru-vadanāṁ
1.16.18.4,vivatsām iva mātaram
1.16.19.1,dharma uvāca
1.16.20.1,pādair nyūnaṁ śocasi maika-pādam
1.16.20.2,ātmānaṁ vā vṛṣalair bhokṣyamāṇam
1.16.20.3,āho surādīn hṛta-yajña-bhāgān
1.16.20.4,prajā uta svin maghavaty avarṣati
1.16.21.1,arakṣyamāṇāḥ striya urvi bālān
1.16.21.2,śocasy atho puruṣādair ivārtān
1.16.21.3,vācaṁ devīṁ brahma-kule kukarmaṇy
1.16.21.4,abrahmaṇye rāja-kule kulāgryān
1.16.22.1,kiṁ kṣatra-bandhūn kalinopasṛṣṭān
1.16.22.2,rāṣṭrāṇi vā tair avaropitāni
1.16.22.3,itas tato vāśana-pāna-vāsaḥ-
1.16.22.4,snāna-vyavāyonmukha-jīva-lokam
1.16.23.1,yadvāmba te bhūri-bharāvatāra-
1.16.23.2,kṛtāvatārasya harer dharitri
1.16.23.3,antarhitasya smaratī visṛṣṭā
1.16.23.4,karmāṇi nirvāṇa-vilambitāni
1.16.24.1,idaṁ mamācakṣva tavādhi-mūlaṁ
1.16.24.2,vasundhare yena vikarśitāsi
1.16.24.3,kālena vā te balināṁ balīyasā
1.16.24.4,surārcitaṁ kiṁ hṛtam amba saubhagam
1.16.25.1,dharaṇy uvāca
1.16.26-30.1,satyaṁ śaucaṁ dayā kṣāntis
1.16.26-30.2,tyāgaḥ santoṣa ārjavam
1.16.26-30.3,śamo damas tapaḥ sāmyaṁ
1.16.26-30.4,titikṣoparatiḥ śrutam
1.16.31.1,ātmānaṁ cānuśocāmi
1.16.31.2,bhavantaṁ cāmarottamam
1.16.31.3,devān pitṝn ṛṣīn sādhūn
1.16.31.4,sarvān varṇāṁs tathāśramān
1.16.32-33.1,brahmādayo bahu-tithaṁ yad-apāṅga-mokṣa-
1.16.32-33.2,kāmās tapaḥ samacaran bhagavat-prapannāḥ
1.16.32-33.3,sā śrīḥ sva-vāsam aravinda-vanaṁ vihāya
1.16.32-33.4,yat-pāda-saubhagam alaṁ bhajate ’nuraktā
1.16.34.1,yo vai mamātibharam āsura-vaṁśa-rājñām
1.16.34.2,akṣauhiṇī-śatam apānudad ātma-tantraḥ
1.16.34.3,tvāṁ duḥstham ūna-padam ātmani pauruṣeṇa
1.16.34.4,sampādayan yaduṣu ramyam abibhrad aṅgam
1.16.35.1,kā vā saheta virahaṁ puruṣottamasya
1.16.35.2,premāvaloka-rucira-smita-valgu-jalpaiḥ
1.16.35.3,sthairyaṁ samānam aharan madhu-māninīnāṁ
1.16.35.4,romotsavo mama yad-aṅghri-viṭaṅkitāyāḥ
1.16.36.1,tayor evaṁ kathayatoḥ
1.16.36.2,pṛthivī-dharmayos tadā
1.16.36.3,parīkṣin nāma rājarṣiḥ
1.16.36.4,prāptaḥ prācīṁ sarasvatīm
1.17.1.1,sūta uvāca
1.17.2.1,vṛṣaṁ mṛṇāla-dhavalaṁ
1.17.2.2,mehantam iva bibhyatam
1.17.2.3,vepamānaṁ padaikena
1.17.2.4,sīdantaṁ śūdra-tāḍitam
1.17.3.1,gāṁ ca dharma-dughāṁ dīnāṁ
1.17.3.2,bhṛśaṁ śūdra-padāhatām
1.17.3.3,vivatsām āśru-vadanāṁ
1.17.3.4,kṣāmāṁ yavasam icchatīm
1.17.4.1,papraccha ratham ārūḍhaḥ
1.17.4.2,kārtasvara-paricchadam
1.17.4.3,megha-gambhīrayā vācā
1.17.4.4,samāropita-kārmukaḥ
1.17.5.1,kas tvaṁ mac-charaṇe loke
1.17.5.2,balād dhaṁsy abalān balī
1.17.5.3,nara-devo ’si veṣeṇa
1.17.5.4,naṭavat karmaṇā ’dvijaḥ
1.17.6.1,yas tvaṁ kṛṣṇe gate dūraṁ
1.17.6.2,saha-gāṇḍīva-dhanvanā
1.17.6.3,śocyo ’sy aśocyān rahasi
1.17.6.4,praharan vadham arhasi
1.17.7.1,tvaṁ vā mṛṇāla-dhavalaḥ
1.17.7.2,pādair nyūnaḥ padā caran
1.17.7.3,vṛṣa-rūpeṇa kiṁ kaścid
1.17.7.4,devo naḥ parikhedayan
1.17.8.1,na jātu kauravendrāṇāṁ
1.17.8.2,dordaṇḍa-parirambhite
1.17.8.3,bhū-tale ’nupatanty asmin
1.17.8.4,vinā te prāṇināṁ śucaḥ
1.17.9.1,mā saurabheyātra śuco
1.17.9.2,vyetu te vṛṣalād bhayam
1.17.9.3,mā rodīr amba bhadraṁ te
1.17.9.4,khalānāṁ mayi śāstari
1.17.10-11.1,yasya rāṣṭre prajāḥ sarvās
1.17.10-11.2,trasyante sādhvy asādhubhiḥ
1.17.10-11.3,tasya mattasya naśyanti
1.17.10-11.4,kīrtir āyur bhago gatiḥ
1.17.12.1,ko ’vṛścat tava pādāṁs trīn
1.17.12.2,saurabheya catuṣ-pada
1.17.12.3,mā bhūvaṁs tvādṛśā rāṣṭre
1.17.12.4,rājñāṁ kṛṣṇānuvartinām
1.17.13.1,ākhyāhi vṛṣa bhadraṁ vaḥ
1.17.13.2,sādhūnām akṛtāgasām
1.17.13.3,ātma-vairūpya-kartāraṁ
1.17.13.4,pārthānāṁ kīrti-dūṣaṇam
1.17.14.1,jane ’nāgasy aghaṁ yuñjan
1.17.14.2,sarvato ’sya ca mad-bhayam
1.17.14.3,sādhūnāṁ bhadram eva syād
1.17.14.4,asādhu-damane kṛte
1.17.15.1,anāgaḥsv iha bhūteṣu
1.17.15.2,ya āgas-kṛn niraṅkuśaḥ
1.17.15.3,āhartāsmi bhujaṁ sākṣād
1.17.15.4,amartyasyāpi sāṅgadam
1.17.16.1,rājño hi paramo dharmaḥ
1.17.16.2,sva-dharma-sthānupālanam
1.17.16.3,śāsato ’nyān yathā-śāstram
1.17.16.4,anāpady utpathān iha
1.17.17.1,dharma uvāca
1.17.18.1,na vayaṁ kleśa-bījāni
1.17.18.2,yataḥ syuḥ puruṣarṣabha
1.17.18.3,puruṣaṁ taṁ vijānīmo
1.17.18.4,vākya-bheda-vimohitāḥ
1.17.19.1,kecid vikalpa-vasanā
1.17.19.2,āhur ātmānam ātmanaḥ
1.17.19.3,daivam anye ’pare karma
1.17.19.4,svabhāvam apare prabhum
1.17.20.1,apratarkyād anirdeśyād
1.17.20.2,iti keṣv api niścayaḥ
1.17.20.3,atrānurūpaṁ rājarṣe
1.17.20.4,vimṛśa sva-manīṣayā
1.17.21.1,sūta uvāca
1.17.22.1,rājovāca
1.17.23.1,athavā deva-māyāyā
1.17.23.2,nūnaṁ gatir agocarā
1.17.23.3,cetaso vacasaś cāpi
1.17.23.4,bhūtānām iti niścayaḥ
1.17.24.1,tapaḥ śaucaṁ dayā satyam
1.17.24.2,iti pādāḥ kṛte kṛtāḥ
1.17.24.3,adharmāṁśais trayo bhagnāḥ
1.17.24.4,smaya-saṅga-madais tava
1.17.25.1,idānīṁ dharma pādas te
1.17.25.2,satyaṁ nirvartayed yataḥ
1.17.25.3,taṁ jighṛkṣaty adharmo ’yam
1.17.25.4,anṛtenaidhitaḥ kaliḥ
1.17.26.1,iyaṁ ca bhūmir bhagavatā
1.17.26.2,nyāsitoru-bharā satī
1.17.26.3,śrīmadbhis tat-pada-nyāsaiḥ
1.17.26.4,sarvataḥ kṛta-kautukā
1.17.27.1,śocaty aśru-kalā sādhvī
1.17.27.2,durbhagevojjhitā satī
1.17.27.3,abrahmaṇyā nṛpa-vyājāḥ
1.17.27.4,śūdrā bhokṣyanti mām iti
1.17.28.1,iti dharmaṁ mahīṁ caiva
1.17.28.2,sāntvayitvā mahā-rathaḥ
1.17.28.3,niśātam ādade khaḍgaṁ
1.17.28.4,kalaye ’dharma-hetave
1.17.29.1,taṁ jighāṁsum abhipretya
1.17.29.2,vihāya nṛpa-lāñchanam
1.17.29.3,tat-pāda-mūlaṁ śirasā
1.17.29.4,samagād bhaya-vihvalaḥ
1.17.30.1,patitaṁ pādayor vīraḥ
1.17.30.2,kṛpayā dīna-vatsalaḥ
1.17.30.3,śaraṇyo nāvadhīc chlokya
1.17.30.4,āha cedaṁ hasann iva
1.17.31.1,rājovāca
1.17.32.1,tvāṁ vartamānaṁ nara-deva-deheṣv
1.17.32.2,anupravṛtto ’yam adharma-pūgaḥ
1.17.32.3,lobho ’nṛtaṁ cauryam anāryam aṁho
1.17.32.4,jyeṣṭhā ca māyā kalahaś ca dambhaḥ
1.17.33.1,na vartitavyaṁ tad adharma-bandho
1.17.33.2,dharmeṇa satyena ca vartitavye
1.17.33.3,brahmāvarte yatra yajanti yajñair
1.17.33.4,yajñeśvaraṁ yajña-vitāna-vijñāḥ
1.17.34.1,yasmin harir bhagavān ijyamāna
1.17.34.2,ijyātma-mūrtir yajatāṁ śaṁ tanoti
1.17.34.3,kāmān amoghān sthira-jaṅgamānām
1.17.34.4,antar bahir vāyur ivaiṣa ātmā
1.17.35.1,sūta uvāca
1.17.36.1,kalir uvāca
1.17.37.1,tan me dharma-bhṛtāṁ śreṣṭha
1.17.37.2,sthānaṁ nirdeṣṭum arhasi
1.17.37.3,yatraiva niyato vatsya
1.17.37.4,ātiṣṭhaṁs te ’nuśāsanam
1.17.38.1,sūta uvāca
1.17.39.1,punaś ca yācamānāya
1.17.39.2,jāta-rūpam adāt prabhuḥ
1.17.39.3,tato ’nṛtaṁ madaṁ kāmaṁ
1.17.39.4,rajo vairaṁ ca pañcamam
1.17.40.1,amūni pañca sthānāni
1.17.40.2,hy adharma-prabhavaḥ kaliḥ
1.17.40.3,auttareyeṇa dattāni
1.17.40.4,nyavasat tan-nideśa-kṛt
1.17.41.1,athaitāni na seveta
1.17.41.2,bubhūṣuḥ puruṣaḥ kvacit
1.17.41.3,viśeṣato dharma-śīlo
1.17.41.4,rājā loka-patir guruḥ
1.17.42.1,vṛṣasya naṣṭāṁs trīn pādān
1.17.42.2,tapaḥ śaucaṁ dayām iti
1.17.42.3,pratisandadha āśvāsya
1.17.42.4,mahīṁ ca samavardhayat
1.17.43-44.1,sa eṣa etarhy adhyāsta
1.17.43-44.2,āsanaṁ pārthivocitam
1.17.43-44.3,pitāmahenopanyastaṁ
1.17.43-44.4,rājñāraṇyaṁ vivikṣatā
1.17.45.1,ittham-bhūtānubhāvo ’yam
1.17.45.2,abhimanyu-suto nṛpaḥ
1.17.45.3,yasya pālayataḥ kṣauṇīṁ
1.17.45.4,yūyaṁ satrāya dīkṣitāḥ
1.18.1.1,sūta uvāca
1.18.2.1,brahma-kopotthitād yas tu
1.18.2.2,takṣakāt prāṇa-viplavāt
1.18.2.3,na sammumohorubhayād
1.18.2.4,bhagavaty arpitāśayaḥ
1.18.3.1,utsṛjya sarvataḥ saṅgaṁ
1.18.3.2,vijñātājita-saṁsthitiḥ
1.18.3.3,vaiyāsaker jahau śiṣyo
1.18.3.4,gaṅgāyāṁ svaṁ kalevaram
1.18.4.1,nottamaśloka-vārtānāṁ
1.18.4.2,juṣatāṁ tat-kathāmṛtam
1.18.4.3,syāt sambhramo ’nta-kāle ’pi
1.18.4.4,smaratāṁ tat-padāmbujam
1.18.5.1,tāvat kalir na prabhavet
1.18.5.2,praviṣṭo ’pīha sarvataḥ
1.18.5.3,yāvad īśo mahān urvyām
1.18.5.4,ābhimanyava eka-rāṭ
1.18.6.1,yasminn ahani yarhy eva
1.18.6.2,bhagavān utsasarja gām
1.18.6.3,tadaivehānuvṛtto ’sāv
1.18.6.4,adharma-prabhavaḥ kaliḥ
1.18.7.1,nānudveṣṭi kaliṁ samrāṭ
1.18.7.2,sāraṅga iva sāra-bhuk
1.18.7.3,kuśalāny āśu siddhyanti
1.18.7.4,netarāṇi kṛtāni yat
1.18.8.1,kiṁ nu bāleṣu śūreṇa
1.18.8.2,kalinā dhīra-bhīruṇā
1.18.8.3,apramattaḥ pramatteṣu
1.18.8.4,yo vṛko nṛṣu vartate
1.18.9.1,upavarṇitam etad vaḥ
1.18.9.2,puṇyaṁ pārīkṣitaṁ mayā
1.18.9.3,vāsudeva-kathopetam
1.18.9.4,ākhyānaṁ yad apṛcchata
1.18.10.1,yā yāḥ kathā bhagavataḥ
1.18.10.2,kathanīyoru-karmaṇaḥ
1.18.10.3,guṇa-karmāśrayāḥ pumbhiḥ
1.18.10.4,saṁsevyās tā bubhūṣubhiḥ
1.18.11.1,ṛṣaya ūcuḥ
1.18.12.1,karmaṇy asminn anāśvāse
1.18.12.2,dhūma-dhūmrātmanāṁ bhavān
1.18.12.3,āpāyayati govinda-
1.18.12.4,pāda-padmāsavaṁ madhu
1.18.13.1,tulayāma lavenāpi
1.18.13.2,na svargaṁ nāpunar-bhavam
1.18.13.3,bhagavat-saṅgi-saṅgasya
1.18.13.4,martyānāṁ kim utāśiṣaḥ
1.18.14.1,ko nāma tṛpyed rasavit kathāyāṁ
1.18.14.2,mahattamaikānta-parāyaṇasya
1.18.14.3,nāntaṁ guṇānām aguṇasya jagmur
1.18.14.4,yogeśvarā ye bhava-pādma-mukhyāḥ
1.18.15.1,tan no bhavān vai bhagavat-pradhāno
1.18.15.2,mahattamaikānta-parāyaṇasya
1.18.15.3,harer udāraṁ caritaṁ viśuddhaṁ
1.18.15.4,śuśrūṣatāṁ no vitanotu vidvan
1.18.16.1,sa vai mahā-bhāgavataḥ parīkṣid
1.18.16.2,yenāpavargākhyam adabhra-buddhiḥ
1.18.16.3,jñānena vaiyāsaki-śabditena
1.18.16.4,bheje khagendra-dhvaja-pāda-mūlam
1.18.17.1,tan naḥ paraṁ puṇyam asaṁvṛtārtham
1.18.17.2,ākhyānam atyadbhuta-yoga-niṣṭham
1.18.17.3,ākhyāhy anantācaritopapannaṁ
1.18.17.4,pārīkṣitaṁ bhāgavatābhirāmam
1.18.18.1,sūta uvāca
1.18.19.1,kutaḥ punar gṛṇato nāma tasya
1.18.19.2,mahattamaikānta-parāyaṇasya
1.18.19.3,yo ’nanta-śaktir bhagavān ananto
1.18.19.4,mahad-guṇatvād yam anantam āhuḥ
1.18.20.1,etāvatālaṁ nanu sūcitena
1.18.20.2,guṇair asāmyānatiśāyanasya
1.18.20.3,hitvetarān prārthayato vibhūtir
1.18.20.4,yasyāṅghri-reṇuṁ juṣate ’nabhīpsoḥ
1.18.21.1,athāpi yat-pāda-nakhāvasṛṣṭaṁ
1.18.21.2,jagad viriñcopahṛtārhaṇāmbhaḥ
1.18.21.3,seśaṁ punāty anyatamo mukundāt
1.18.21.4,ko nāma loke bhagavat-padārthaḥ
1.18.22.1,yatrānuraktāḥ sahasaiva dhīrā
1.18.22.2,vyapohya dehādiṣu saṅgam ūḍham
1.18.22.3,vrajanti tat pārama-haṁsyam antyaṁ
1.18.22.4,yasminn ahiṁsopaśamaḥ sva-dharmaḥ
1.18.23.1,ahaṁ hi pṛṣṭo ’ryamaṇo bhavadbhir
1.18.23.2,ācakṣa ātmāvagamo ’tra yāvān
1.18.23.3,nabhaḥ patanty ātma-samaṁ patattriṇas
1.18.23.4,tathā samaṁ viṣṇu-gatiṁ vipaścitaḥ
1.18.24-25.1,ekadā dhanur udyamya
1.18.24-25.2,vicaran mṛgayāṁ vane
1.18.24-25.3,mṛgān anugataḥ śrāntaḥ
1.18.24-25.4,kṣudhitas tṛṣito bhṛśam
1.18.26.1,pratiruddhendriya-prāṇa-
1.18.26.2,mano-buddhim upāratam
1.18.26.3,sthāna-trayāt paraṁ prāptaṁ
1.18.26.4,brahma-bhūtam avikriyam
1.18.27.1,viprakīrṇa-jaṭācchannaṁ
1.18.27.2,rauraveṇājinena ca
1.18.27.3,viśuṣyat-tālur udakaṁ
1.18.27.4,tathā-bhūtam ayācata
1.18.28.1,alabdha-tṛṇa-bhūmy-ādir
1.18.28.2,asamprāptārghya-sūnṛtaḥ
1.18.28.3,avajñātam ivātmānaṁ
1.18.28.4,manyamānaś cukopa ha
1.18.29.1,abhūta-pūrvaḥ sahasā
1.18.29.2,kṣut-tṛḍbhyām arditātmanaḥ
1.18.29.3,brāhmaṇaṁ praty abhūd brahman
1.18.29.4,matsaro manyur eva ca
1.18.30.1,sa tu brahma-ṛṣer aṁse
1.18.30.2,gatāsum uragaṁ ruṣā
1.18.30.3,vinirgacchan dhanuṣ-koṭyā
1.18.30.4,nidhāya puram āgataḥ
1.18.31.1,eṣa kiṁ nibhṛtāśeṣa-
1.18.31.2,karaṇo mīlitekṣaṇaḥ
1.18.31.3,mṛṣā-samādhir āhosvit
1.18.31.4,kiṁ nu syāt kṣatra-bandhubhiḥ
1.18.32.1,tasya putro ’titejasvī
1.18.32.2,viharan bālako ’rbhakaiḥ
1.18.32.3,rājñāghaṁ prāpitaṁ tātaṁ
1.18.32.4,śrutvā tatredam abravīt
1.18.33.1,aho adharmaḥ pālānāṁ
1.18.33.2,pīvnāṁ bali-bhujām iva
1.18.33.3,svāminy aghaṁ yad dāsānāṁ
1.18.33.4,dvāra-pānāṁ śunām iva
1.18.34.1,brāhmaṇaiḥ kṣatra-bandhur hi
1.18.34.2,gṛha-pālo nirūpitaḥ
1.18.34.3,sa kathaṁ tad-gṛhe dvāḥ-sthaḥ
1.18.34.4,sabhāṇḍaṁ bhoktum arhati
1.18.35.1,kṛṣṇe gate bhagavati
1.18.35.2,śāstary utpatha-gāminām
1.18.35.3,tad bhinna-setūn adyāhaṁ
1.18.35.4,śāsmi paśyata me balam
1.18.36.1,ity uktvā roṣa-tāmrākṣo
1.18.36.2,vayasyān ṛṣi-bālakaḥ
1.18.36.3,kauśiky-āpa upaspṛśya
1.18.36.4,vāg-vajraṁ visasarja ha
1.18.37.1,iti laṅghita-maryādaṁ
1.18.37.2,takṣakaḥ saptame ’hani
1.18.37.3,daṅkṣyati sma kulāṅgāraṁ
1.18.37.4,codito me tata-druham
1.18.38.1,tato ’bhyetyāśramaṁ bālo
1.18.38.2,gale sarpa-kalevaram
1.18.38.3,pitaraṁ vīkṣya duḥkhārto
1.18.38.4,mukta-kaṇṭho ruroda ha
1.18.39.1,sa vā āṅgiraso brahman
1.18.39.2,śrutvā suta-vilāpanam
1.18.39.3,unmīlya śanakair netre
1.18.39.4,dṛṣṭvā cāṁse mṛtoragam
1.18.40.1,visṛjya taṁ ca papraccha
1.18.40.2,vatsa kasmād dhi rodiṣi
1.18.40.3,kena vā te ’pakṛtam
1.18.40.4,ity uktaḥ sa nyavedayat
1.18.41.1,niśamya śaptam atad-arhaṁ narendraṁ
1.18.41.2,sa brāhmaṇo nātmajam abhyanandat
1.18.41.3,aho batāṁho mahad adya te kṛtam
1.18.41.4,alpīyasi droha urur damo dhṛtaḥ
1.18.42.1,na vai nṛbhir nara-devaṁ parākhyaṁ
1.18.42.2,sammātum arhasy avipakva-buddhe
1.18.42.3,yat-tejasā durviṣaheṇa guptā
1.18.42.4,vindanti bhadrāṇy akutobhayāḥ prajāḥ
1.18.43.1,alakṣyamāṇe nara-deva-nāmni
1.18.43.2,rathāṅga-pāṇāv ayam aṅga lokaḥ
1.18.43.3,tadā hi caura-pracuro vinaṅkṣyaty
1.18.43.4,arakṣyamāṇo ’vivarūthavat kṣaṇāt
1.18.44.1,tad adya naḥ pāpam upaity ananvayaṁ
1.18.44.2,yan naṣṭa-nāthasya vasor vilumpakāt
1.18.44.3,parasparaṁ ghnanti śapanti vṛñjate
1.18.44.4,paśūn striyo ’rthān puru-dasyavo janāḥ
1.18.45.1,tadārya-dharmaḥ pravilīyate nṛṇāṁ
1.18.45.2,varṇāśramācāra-yutas trayīmayaḥ
1.18.45.3,tato ’rtha-kāmābhiniveśitātmanāṁ
1.18.45.4,śunāṁ kapīnām iva varṇa-saṅkaraḥ
1.18.46.1,dharma-pālo nara-patiḥ
1.18.46.2,sa tu samrāḍ bṛhac-chravāḥ
1.18.46.3,sākṣān mahā-bhāgavato
1.18.46.4,rājarṣir haya-medhayāṭ
1.18.46.5,kṣut-tṛṭ-śrama-yuto dīno
1.18.46.6,naivāsmac chāpam arhati
1.18.47.1,apāpeṣu sva-bhṛtyeṣu
1.18.47.2,bālenāpakva-buddhinā
1.18.47.3,pāpaṁ kṛtaṁ tad bhagavān
1.18.47.4,sarvātmā kṣantum arhati
1.18.48.1,tiraskṛtā vipralabdhāḥ
1.18.48.2,śaptāḥ kṣiptā hatā api
1.18.48.3,nāsya tat pratikurvanti
1.18.48.4,tad-bhaktāḥ prabhavo ’pi hi
1.18.49.1,iti putra-kṛtāghena
1.18.49.2,so ’nutapto mahā-muniḥ
1.18.49.3,svayaṁ viprakṛto rājñā
1.18.49.4,naivāghaṁ tad acintayat
1.18.50.1,prāyaśaḥ sādhavo loke
1.18.50.2,parair dvandveṣu yojitāḥ
1.18.50.3,na vyathanti na hṛṣyanti
1.18.50.4,yata ātmā ’guṇāśrayaḥ
1.19.1.1,sūta uvāca
1.19.2.1,dhruvaṁ tato me kṛta-deva-helanād
1.19.2.2,duratyayaṁ vyasanaṁ nāti-dīrghāt
1.19.2.3,tad astu kāmaṁ hy agha-niṣkṛtāya me
1.19.2.4,yathā na kuryāṁ punar evam addhā
1.19.3.1,adyaiva rājyaṁ balam ṛddha-kośaṁ
1.19.3.2,prakopita-brahma-kulānalo me
1.19.3.3,dahatv abhadrasya punar na me ’bhūt
1.19.3.4,pāpīyasī dhīr dvija-deva-gobhyaḥ
1.19.4.1,sa cintayann ittham athāśṛṇod yathā
1.19.4.2,muneḥ sutokto nirṛtis takṣakākhyaḥ
1.19.4.3,sa sādhu mene na cireṇa takṣakā-
1.19.4.4,nalaṁ prasaktasya virakti-kāraṇam
1.19.5.1,atho vihāyemam amuṁ ca lokaṁ
1.19.5.2,vimarśitau heyatayā purastāt
1.19.5.3,kṛṣṇāṅghri-sevām adhimanyamāna
1.19.5.4,upāviśat prāyam amartya-nadyām
1.19.6.1,yā vai lasac-chrī-tulasī-vimiśra-
1.19.6.2,kṛṣṇāṅghri-reṇv-abhyadhikāmbu-netrī
1.19.6.3,punāti lokān ubhayatra seśān
1.19.6.4,kas tāṁ na seveta mariṣyamāṇaḥ
1.19.7.1,iti vyavacchidya sa pāṇḍaveyaḥ
1.19.7.2,prāyopaveśaṁ prati viṣṇu-padyām
1.19.7.3,dadhau mukundāṅghrim ananya-bhāvo
1.19.7.4,muni-vrato mukta-samasta-saṅgaḥ
1.19.8.1,tatropajagmur bhuvanaṁ punānā
1.19.8.2,mahānubhāvā munayaḥ sa-śiṣyāḥ
1.19.8.3,prāyeṇa tīrthābhigamāpadeśaiḥ
1.19.8.4,svayaṁ hi tīrthāni punanti santaḥ
1.19.9-10.1,atrir vasiṣṭhaś cyavanaḥ śaradvān
1.19.9-10.2,ariṣṭanemir bhṛgur aṅgirāś ca
1.19.9-10.3,parāśaro gādhi-suto ’tha rāma
1.19.9-10.4,utathya indrapramadedhmavāhau
1.19.11.1,anye ca devarṣi-brahmarṣi-varyā
1.19.11.2,rājarṣi-varyā aruṇādayaś ca
1.19.11.3,nānārṣeya-pravarān sametān
1.19.11.4,abhyarcya rājā śirasā vavande
1.19.12.1,sukhopaviṣṭeṣv atha teṣu bhūyaḥ
1.19.12.2,kṛta-praṇāmaḥ sva-cikīrṣitaṁ yat
1.19.12.3,vijñāpayām āsa vivikta-cetā
1.19.12.4,upasthito ’gre ’bhigṛhīta-pāṇiḥ
1.19.13.1,rājovāca
1.19.14.1,tasyaiva me ’ghasya parāvareśo
1.19.14.2,vyāsakta-cittasya gṛheṣv abhīkṣṇam
1.19.14.3,nirveda-mūlo dvija-śāpa-rūpo
1.19.14.4,yatra prasakto bhayam āśu dhatte
1.19.15.1,taṁ mopayātaṁ pratiyantu viprā
1.19.15.2,gaṅgā ca devī dhṛta-cittam īśe
1.19.15.3,dvijopasṛṣṭaḥ kuhakas takṣako vā
1.19.15.4,daśatv alaṁ gāyata viṣṇu-gāthāḥ
1.19.16.1,punaś ca bhūyād bhagavaty anante
1.19.16.2,ratiḥ prasaṅgaś ca tad-āśrayeṣu
1.19.16.3,mahatsu yāṁ yām upayāmi sṛṣṭiṁ
1.19.16.4,maitry astu sarvatra namo dvijebhyaḥ
1.19.17.1,iti sma rājādhyavasāya-yuktaḥ
1.19.17.2,prācīna-mūleṣu kuśeṣu dhīraḥ
1.19.17.3,udaṅ-mukho dakṣiṇa-kūla āste
1.19.17.4,samudra-patnyāḥ sva-suta-nyasta-bhāraḥ
1.19.18.1,evaṁ ca tasmin nara-deva-deve
1.19.18.2,prāyopaviṣṭe divi deva-saṅghāḥ
1.19.18.3,praśasya bhūmau vyakiran prasūnair
1.19.18.4,mudā muhur dundubhayaś ca neduḥ
1.19.19.1,maharṣayo vai samupāgatā ye
1.19.19.2,praśasya sādhv ity anumodamānāḥ
1.19.19.3,ūcuḥ prajānugraha-śīla-sārā
1.19.19.4,yad uttama-śloka-guṇābhirūpam
1.19.20.1,na vā idaṁ rājarṣi-varya citraṁ
1.19.20.2,bhavatsu kṛṣṇaṁ samanuvrateṣu
1.19.20.3,ye ’dhyāsanaṁ rāja-kirīṭa-juṣṭaṁ
1.19.20.4,sadyo jahur bhagavat-pārśva-kāmāḥ
1.19.21.1,sarve vayaṁ tāvad ihāsmahe ’tha
1.19.21.2,kalevaraṁ yāvad asau vihāya
1.19.21.3,lokaṁ paraṁ virajaskaṁ viśokaṁ
1.19.21.4,yāsyaty ayaṁ bhāgavata-pradhānaḥ
1.19.22.1,āśrutya tad ṛṣi-gaṇa-vacaḥ parīkṣit
1.19.22.2,samaṁ madhu-cyud guru cāvyalīkam
1.19.22.3,ābhāṣatainān abhinandya yuktān
1.19.22.4,śuśrūṣamāṇaś caritāni viṣṇoḥ
1.19.23.1,samāgatāḥ sarvata eva sarve
1.19.23.2,vedā yathā mūrti-dharās tri-pṛṣṭhe
1.19.23.3,nehātha nāmutra ca kaścanārtha
1.19.23.4,ṛte parānugraham ātma-śīlam
1.19.24.1,tataś ca vaḥ pṛcchyam imaṁ vipṛcche
1.19.24.2,viśrabhya viprā iti kṛtyatāyām
1.19.24.3,sarvātmanā mriyamāṇaiś ca kṛtyaṁ
1.19.24.4,śuddhaṁ ca tatrāmṛśatābhiyuktāḥ
1.19.25.1,tatrābhavad bhagavān vyāsa-putro
1.19.25.2,yadṛcchayā gām aṭamāno ’napekṣaḥ
1.19.25.3,alakṣya-liṅgo nija-lābha-tuṣṭo
1.19.25.4,vṛtaś ca bālair avadhūta-veṣaḥ
1.19.26.1,taṁ dvyaṣṭa-varṣaṁ su-kumāra-pāda-
1.19.26.2,karoru-bāhv-aṁsa-kapola-gātram
1.19.26.3,cārv-āyatākṣonnasa-tulya-karṇa-
1.19.26.4,subhrv-ānanaṁ kambu-sujāta-kaṇṭham
1.19.27.1,nigūḍha-jatruṁ pṛthu-tuṅga-vakṣasam
1.19.27.2,āvarta-nābhiṁ vali-valgūdaraṁ ca
1.19.27.3,dig-ambaraṁ vaktra-vikīrṇa-keśaṁ
1.19.27.4,pralamba-bāhuṁ svamarottamābham
1.19.28.1,śyāmaṁ sadāpīvya-vayo-’ṅga-lakṣmyā
1.19.28.2,strīṇāṁ mano-jñaṁ rucira-smitena
1.19.28.3,pratyutthitās te munayaḥ svāsanebhyas
1.19.28.4,tal-lakṣaṇa-jñā api gūḍha-varcasam
1.19.29.1,sa viṣṇu-rāto ’tithaya āgatāya
1.19.29.2,tasmai saparyāṁ śirasājahāra
1.19.29.3,tato nivṛttā hy abudhāḥ striyo ’rbhakā
1.19.29.4,mahāsane sopaviveśa pūjitaḥ
1.19.30.1,sa saṁvṛtas tatra mahān mahīyasāṁ
1.19.30.2,brahmarṣi-rājarṣi-devarṣi-saṅghaiḥ
1.19.30.3,vyarocatālaṁ bhagavān yathendur
1.19.30.4,graharkṣa-tārā-nikaraiḥ parītaḥ
1.19.31.1,praśāntam āsīnam akuṇṭha-medhasaṁ
1.19.31.2,muniṁ nṛpo bhāgavato ’bhyupetya
1.19.31.3,praṇamya mūrdhnāvahitaḥ kṛtāñjalir
1.19.31.4,natvā girā sūnṛtayānvapṛcchat
1.19.32.1,parīkṣid uvāca
1.19.33.1,yeṣāṁ saṁsmaraṇāt puṁsāṁ
1.19.33.2,sadyaḥ śuddhyanti vai gṛhāḥ
1.19.33.3,kiṁ punar darśana-sparśa-
1.19.33.4,pāda-śaucāsanādibhiḥ
1.19.34.1,sānnidhyāt te mahā-yogin
1.19.34.2,pātakāni mahānty api
1.19.34.3,sadyo naśyanti vai puṁsāṁ
1.19.34.4,viṣṇor iva suretarāḥ
1.19.35.1,api me bhagavān prītaḥ
1.19.35.2,kṛṣṇaḥ pāṇḍu-suta-priyaḥ
1.19.35.3,paitṛ-ṣvaseya-prīty-arthaṁ
1.19.35.4,tad-gotrasyātta-bāndhavaḥ
1.19.36.1,anyathā te ’vyakta-gater
1.19.36.2,darśanaṁ naḥ kathaṁ nṛṇām
1.19.36.3,nitarāṁ mriyamāṇānāṁ
1.19.36.4,saṁsiddhasya vanīyasaḥ
1.19.37.1,ataḥ pṛcchāmi saṁsiddhiṁ
1.19.37.2,yogināṁ paramaṁ gurum
1.19.37.3,puruṣasyeha yat kāryaṁ
1.19.37.4,mriyamāṇasya sarvathā
1.19.38.1,yac chrotavyam atho japyaṁ
1.19.38.2,yat kartavyaṁ nṛbhiḥ prabho
1.19.38.3,smartavyaṁ bhajanīyaṁ vā
1.19.38.4,brūhi yad vā viparyayam
1.19.39.1,nūnaṁ bhagavato brahman
1.19.39.2,gṛheṣu gṛha-medhinām
1.19.39.3,na lakṣyate hy avasthānam
1.19.39.4,api go-dohanaṁ kvacit
1.19.40.1,sūta uvāca
