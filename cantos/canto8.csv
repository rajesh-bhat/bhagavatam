ids,sentences
8.1.1.1,śrī-rājovāca
8.1.2.1,manvantare harer janma
8.1.2.2,karmāṇi ca mahīyasaḥ
8.1.2.3,gṛṇanti kavayo brahmaṁs
8.1.2.4,tāni no vada śṛṇvatām
8.1.3.1,yad yasminn antare brahman
8.1.3.2,bhagavān viśva-bhāvanaḥ
8.1.3.3,kṛtavān kurute kartā
8.1.3.4,hy atīte ’nāgate ’dya vā
8.1.4.1,śrī-ṛṣir uvāca
8.1.5.1,ākūtyāṁ devahūtyāṁ ca
8.1.5.2,duhitros tasya vai manoḥ
8.1.5.3,dharma-jñānopadeśārthaṁ
8.1.5.4,bhagavān putratāṁ gataḥ
8.1.6.1,kṛtaṁ purā bhagavataḥ
8.1.6.2,kapilasyānuvarṇitam
8.1.6.3,ākhyāsye bhagavān yajño
8.1.6.4,yac cakāra kurūdvaha
8.1.7.1,viraktaḥ kāma-bhogeṣu
8.1.7.2,śatarūpā-patiḥ prabhuḥ
8.1.7.3,visṛjya rājyaṁ tapase
8.1.7.4,sabhāryo vanam āviśat
8.1.8.1,sunandāyāṁ varṣa-śataṁ
8.1.8.2,padaikena bhuvaṁ spṛśan
8.1.8.3,tapyamānas tapo ghoram
8.1.8.4,idam anvāha bhārata
8.1.9.1,śrī-manur uvāca
8.1.10.1,ātmāvāsyam idaṁ viśvaṁ
8.1.10.2,yat kiñcij jagatyāṁ jagat
8.1.10.3,tena tyaktena bhuñjīthā
8.1.10.4,mā gṛdhaḥ kasya svid dhanam
8.1.11.1,yaṁ paśyati na paśyantaṁ
8.1.11.2,cakṣur yasya na riṣyati
8.1.11.3,taṁ bhūta-nilayaṁ devaṁ
8.1.11.4,suparṇam upadhāvata
8.1.12.1,na yasyādy-antau madhyaṁ ca
8.1.12.2,svaḥ paro nāntaraṁ bahiḥ
8.1.12.3,viśvasyāmūni yad yasmād
8.1.12.4,viśvaṁ ca tad ṛtaṁ mahat
8.1.13.1,sa viśva-kāyaḥ puru-hūta-īśaḥ
8.1.13.2,satyaḥ svayaṁ-jyotir ajaḥ purāṇaḥ
8.1.13.3,dhatte ’sya janmādy-ajayātma-śaktyā
8.1.13.4,tāṁ vidyayodasya nirīha āste
8.1.14.1,athāgre ṛṣayaḥ karmāṇ-
8.1.14.2,īhante ’karma-hetave
8.1.14.3,īhamāno hi puruṣaḥ
8.1.14.4,prāyo ’nīhāṁ prapadyate
8.1.15.1,īhate bhagavān īśo
8.1.15.2,na hi tatra visajjate
8.1.15.3,ātma-lābhena pūrṇārtho
8.1.15.4,nāvasīdanti ye ’nu tam
8.1.16.1,tam īhamānaṁ nirahaṅkṛtaṁ budhaṁ
8.1.16.2,nirāśiṣaṁ pūrṇam ananya-coditam
8.1.16.3,nṝñ śikṣayantaṁ nija-vartma-saṁsthitaṁ
8.1.16.4,prabhuṁ prapadye ’khila-dharma-bhāvanam
8.1.17.1,śrī-śuka uvāca
8.1.18.1,tāṁs tathāvasitān vīkṣya
8.1.18.2,yajñaḥ sarva-gato hariḥ
8.1.18.3,yāmaiḥ parivṛto devair
8.1.18.4,hatvāśāsat tri-viṣṭapam
8.1.19.1,svārociṣo dvitīyas tu
8.1.19.2,manur agneḥ suto ’bhavat
8.1.19.3,dyumat-suṣeṇa-rociṣmat
8.1.19.4,pramukhās tasya cātmajāḥ
8.1.20.1,tatrendro rocanas tv āsīd
8.1.20.2,devāś ca tuṣitādayaḥ
8.1.20.3,ūrja-stambhādayaḥ sapta
8.1.20.4,ṛṣayo brahma-vādinaḥ
8.1.21.1,ṛṣes tu vedaśirasas
8.1.21.2,tuṣitā nāma patny abhūt
8.1.21.3,tasyāṁ jajñe tato devo
8.1.21.4,vibhur ity abhiviśrutaḥ
8.1.22.1,aṣṭāśīti-sahasrāṇi
8.1.22.2,munayo ye dhṛta-vratāḥ
8.1.22.3,anvaśikṣan vrataṁ tasya
8.1.22.4,kaumāra-brahmacāriṇaḥ
8.1.23.1,tṛtīya uttamo nāma
8.1.23.2,priyavrata-suto manuḥ
8.1.23.3,pavanaḥ sṛñjayo yajña-
8.1.23.4,hotrādyās tat-sutā nṛpa
8.1.24.1,vasiṣṭha-tanayāḥ sapta
8.1.24.2,ṛṣayaḥ pramadādayaḥ
8.1.24.3,satyā vedaśrutā bhadrā
8.1.24.4,devā indras tu satyajit
8.1.25.1,dharmasya sūnṛtāyāṁ tu
8.1.25.2,bhagavān puruṣottamaḥ
8.1.25.3,satyasena iti khyāto
8.1.25.4,jātaḥ satyavrataiḥ saha
8.1.26.1,so ’nṛta-vrata-duḥśīlān
8.1.26.2,asato yakṣa-rākṣasān
8.1.26.3,bhūta-druho bhūta-gaṇāṁś
8.1.26.4,cāvadhīt satyajit-sakhaḥ
8.1.27.1,caturtha uttama-bhrātā
8.1.27.2,manur nāmnā ca tāmasaḥ
8.1.27.3,pṛthuḥ khyātir naraḥ ketur
8.1.27.4,ity ādyā daśa tat-sutāḥ
8.1.28.1,satyakā harayo vīrā
8.1.28.2,devās triśikha īśvaraḥ
8.1.28.3,jyotirdhāmādayaḥ sapta
8.1.28.4,ṛṣayas tāmase ’ntare
8.1.29.1,devā vaidhṛtayo nāma
8.1.29.2,vidhṛtes tanayā nṛpa
8.1.29.3,naṣṭāḥ kālena yair vedā
8.1.29.4,vidhṛtāḥ svena tejasā
8.1.30.1,tatrāpi jajñe bhagavān
8.1.30.2,hariṇyāṁ harimedhasaḥ
8.1.30.3,harir ity āhṛto yena
8.1.30.4,gajendro mocito grahāt
8.1.31.1,śrī-rājovāca
8.1.32.1,tat-kathāsu mahat puṇyaṁ
8.1.32.2,dhanyaṁ svastyayanaṁ śubham
8.1.32.3,yatra yatrottamaśloko
8.1.32.4,bhagavān gīyate hariḥ
8.1.33.1,śrī-sūta uvāca
8.2.1.1,śrī-śuka uvāca
8.2.2-3.1,tāvatā vistṛtaḥ paryak
8.2.2-3.2,tribhiḥ śṛṅgaiḥ payo-nidhim
8.2.2-3.3,diśaḥ khaṁ rocayann āste
8.2.2-3.4,raupyāyasa-hiraṇmayaiḥ
8.2.4.1,sa cāvanijyamānāṅghriḥ
8.2.4.2,samantāt paya-ūrmibhiḥ
8.2.4.3,karoti śyāmalāṁ bhūmiṁ
8.2.4.4,harin-marakatāśmabhiḥ
8.2.5.1,siddha-cāraṇa-gandharvair
8.2.5.2,vidyādhara-mahoragaiḥ
8.2.5.3,kinnarair apsarobhiś ca
8.2.5.4,krīḍadbhir juṣṭa-kandaraḥ
8.2.6.1,yatra saṅgīta-sannādair
8.2.6.2,nadad-guham amarṣayā
8.2.6.3,abhigarjanti harayaḥ
8.2.6.4,ślāghinaḥ para-śaṅkayā
8.2.7.1,nānāraṇya-paśu-vrāta-
8.2.7.2,saṅkula-droṇy-alaṅkṛtaḥ
8.2.7.3,citra-druma-surodyāna-
8.2.7.4,kalakaṇṭha-vihaṅgamaḥ
8.2.8.1,sarit-sarobhir acchodaiḥ
8.2.8.2,pulinair maṇi-vālukaiḥ
8.2.8.3,deva-strī-majjanāmoda-
8.2.8.4,saurabhāmbv-anilair yutaḥ
8.2.9-13.1,tasya droṇyāṁ bhagavato
8.2.9-13.2,varuṇasya mahātmanaḥ
8.2.9-13.3,udyānam ṛtuman nāma
8.2.9-13.4,ākrīḍaṁ sura-yoṣitām
8.2.14-19.1,bilvaiḥ kapitthair jambīrair
8.2.14-19.2,vṛto bhallātakādibhiḥ
8.2.14-19.3,tasmin saraḥ suvipulaṁ
8.2.14-19.4,lasat-kāñcana-paṅkajam
8.2.20.1,tatraikadā tad-giri-kānanāśrayaḥ
8.2.20.2,kareṇubhir vāraṇa-yūtha-paś caran
8.2.20.3,sakaṇṭakaṁ kīcaka-veṇu-vetravad
8.2.20.4,viśāla-gulmaṁ prarujan vanaspatīn
8.2.21.1,yad-gandha-mātrād dharayo gajendrā
8.2.21.2,vyāghrādayo vyāla-mṛgāḥ sakhaḍgāḥ
8.2.21.3,mahoragāś cāpi bhayād dravanti
8.2.21.4,sagaura-kṛṣṇāḥ sarabhāś camaryaḥ
8.2.22.1,vṛkā varāhā mahiṣarkṣa-śalyā
8.2.22.2,gopuccha-śālāvṛka-markaṭāś ca
8.2.22.3,anyatra kṣudrā hariṇāḥ śaśādayaś
8.2.22.4,caranty abhītā yad-anugraheṇa
8.2.23-24.1,sa gharma-taptaḥ karibhiḥ kareṇubhir
8.2.23-24.2,vṛto madacyut-karabhair anudrutaḥ
8.2.23-24.3,giriṁ garimṇā paritaḥ prakampayan
8.2.23-24.4,niṣevyamāṇo ’likulair madāśanaiḥ
8.2.25.1,vigāhya tasminn amṛtāmbu nirmalaṁ
8.2.25.2,hemāravindotpala-reṇu-rūṣitam
8.2.25.3,papau nikāmaṁ nija-puṣkaroddhṛtam
8.2.25.4,ātmānam adbhiḥ snapayan gata-klamaḥ
8.2.26.1,sa puṣkareṇoddhṛta-śīkarāmbubhir
8.2.26.2,nipāyayan saṁsnapayan yathā gṛhī
8.2.26.3,ghṛṇī kareṇuḥ karabhāṁś ca durmado
8.2.26.4,nācaṣṭa kṛcchraṁ kṛpaṇo ’ja-māyayā
8.2.27.1,taṁ tatra kaścin nṛpa daiva-codito
8.2.27.2,grāho balīyāṁś caraṇe ruṣāgrahīt
8.2.27.3,yadṛcchayaivaṁ vyasanaṁ gato gajo
8.2.27.4,yathā-balaṁ so ’tibalo vicakrame
8.2.28.1,tathāturaṁ yūtha-patiṁ kareṇavo
8.2.28.2,vikṛṣyamāṇaṁ tarasā balīyasā
8.2.28.3,vicukruśur dīna-dhiyo ’pare gajāḥ
8.2.28.4,pārṣṇi-grahās tārayituṁ na cāśakan
8.2.29.1,niyudhyator evam ibhendra-nakrayor
8.2.29.2,vikarṣator antarato bahir mithaḥ
8.2.29.3,samāḥ sahasraṁ vyagaman mahī-pate
8.2.29.4,saprāṇayoś citram amaṁsatāmarāḥ
8.2.30.1,tato gajendrasya mano-balaujasāṁ
8.2.30.2,kālena dīrgheṇa mahān abhūd vyayaḥ
8.2.30.3,vikṛṣyamāṇasya jale ’vasīdato
8.2.30.4,viparyayo ’bhūt sakalaṁ jalaukasaḥ
8.2.31.1,itthaṁ gajendraḥ sa yadāpa saṅkaṭaṁ
8.2.31.2,prāṇasya dehī vivaśo yadṛcchayā
8.2.31.3,apārayann ātma-vimokṣaṇe ciraṁ
8.2.31.4,dadhyāv imāṁ buddhim athābhyapadyata
8.2.32.1,na mām ime jñātaya āturaṁ gajāḥ
8.2.32.2,kutaḥ kariṇyaḥ prabhavanti mocitum
8.2.32.3,grāheṇa pāśena vidhātur āvṛto
8.2.32.4,’py ahaṁ ca taṁ yāmi paraṁ parāyaṇam
8.2.33.1,yaḥ kaścaneśo balino ’ntakoragāt
8.2.33.2,pracaṇḍa-vegād abhidhāvato bhṛśam
8.2.33.3,bhītaṁ prapannaṁ paripāti yad-bhayān
8.2.33.4,mṛtyuḥ pradhāvaty araṇaṁ tam īmahi
8.3.1.1,śrī-bādarāyaṇir uvāca
8.3.2.1,śrī-gajendra uvāca
8.3.3.1,yasminn idaṁ yataś cedaṁ
8.3.3.2,yenedaṁ ya idaṁ svayam
8.3.3.3,yo ’smāt parasmāc ca paras
8.3.3.4,taṁ prapadye svayambhuvam
8.3.4.1,yaḥ svātmanīdaṁ nija-māyayārpitaṁ
8.3.4.2,kvacid vibhātaṁ kva ca tat tirohitam
8.3.4.3,aviddha-dṛk sākṣy ubhayaṁ tad īkṣate
8.3.4.4,sa ātma-mūlo ’vatu māṁ parāt-paraḥ
8.3.5.1,kālena pañcatvam iteṣu kṛtsnaśo
8.3.5.2,lokeṣu pāleṣu ca sarva-hetuṣu
8.3.5.3,tamas tadāsīd gahanaṁ gabhīraṁ
8.3.5.4,yas tasya pāre ’bhivirājate vibhuḥ
8.3.6.1,na yasya devā ṛṣayaḥ padaṁ vidur
8.3.6.2,jantuḥ punaḥ ko ’rhati gantum īritum
8.3.6.3,yathā naṭasyākṛtibhir viceṣṭato
8.3.6.4,duratyayānukramaṇaḥ sa māvatu
8.3.7.1,didṛkṣavo yasya padaṁ sumaṅgalaṁ
8.3.7.2,vimukta-saṅgā munayaḥ susādhavaḥ
8.3.7.3,caranty aloka-vratam avraṇaṁ vane
8.3.7.4,bhūtātma-bhūtāḥ suhṛdaḥ sa me gatiḥ
8.3.8-9.1,na vidyate yasya ca janma karma vā
8.3.8-9.2,na nāma-rūpe guṇa-doṣa eva vā
8.3.8-9.3,tathāpi lokāpyaya-sambhavāya yaḥ
8.3.8-9.4,sva-māyayā tāny anukālam ṛcchati
8.3.10.1,nama ātma-pradīpāya
8.3.10.2,sākṣiṇe paramātmane
8.3.10.3,namo girāṁ vidūrāya
8.3.10.4,manasaś cetasām api
8.3.11.1,sattvena pratilabhyāya
8.3.11.2,naiṣkarmyeṇa vipaścitā
8.3.11.3,namaḥ kaivalya-nāthāya
8.3.11.4,nirvāṇa-sukha-saṁvide
8.3.12.1,namaḥ śāntāya ghorāya
8.3.12.2,mūḍhāya guṇa-dharmiṇe
8.3.12.3,nirviśeṣāya sāmyāya
8.3.12.4,namo jñāna-ghanāya ca
8.3.13.1,kṣetra-jñāya namas tubhyaṁ
8.3.13.2,sarvādhyakṣāya sākṣiṇe
8.3.13.3,puruṣāyātma-mūlāya
8.3.13.4,mūla-prakṛtaye namaḥ
8.3.14.1,sarvendriya-guṇa-draṣṭre
8.3.14.2,sarva-pratyaya-hetave
8.3.14.3,asatā cchāyayoktāya
8.3.14.4,sad-ābhāsāya te namaḥ
8.3.15.1,namo namas te ’khila-kāraṇāya
8.3.15.2,niṣkāraṇāyādbhuta-kāraṇāya
8.3.15.3,sarvāgamāmnāya-mahārṇavāya
8.3.15.4,namo ’pavargāya parāyaṇāya
8.3.16.1,guṇāraṇi-cchanna-cid-uṣmapāya
8.3.16.2,tat-kṣobha-visphūrjita-mānasāya
8.3.16.3,naiṣkarmya-bhāvena vivarjitāgama-
8.3.16.4,svayaṁ-prakāśāya namas karomi
8.3.17.1,mādṛk prapanna-paśu-pāśa-vimokṣaṇāya
8.3.17.2,muktāya bhūri-karuṇāya namo ’layāya
8.3.17.3,svāṁśena sarva-tanu-bhṛn-manasi pratīta-
8.3.17.4,pratyag-dṛśe bhagavate bṛhate namas te
8.3.18.1,ātmātma-jāpta-gṛha-vitta-janeṣu saktair
8.3.18.2,duṣprāpaṇāya guṇa-saṅga-vivarjitāya
8.3.18.3,muktātmabhiḥ sva-hṛdaye paribhāvitāya
8.3.18.4,jñānātmane bhagavate nama īśvarāya
8.3.19.1,yaṁ dharma-kāmārtha-vimukti-kāmā
8.3.19.2,bhajanta iṣṭāṁ gatim āpnuvanti
8.3.19.3,kiṁ cāśiṣo rāty api deham avyayaṁ
8.3.19.4,karotu me ’dabhra-dayo vimokṣaṇam
8.3.20-21.1,ekāntino yasya na kañcanārthaṁ
8.3.20-21.2,vāñchanti ye vai bhagavat-prapannāḥ
8.3.20-21.3,aty-adbhutaṁ tac-caritaṁ sumaṅgalaṁ
8.3.20-21.4,gāyanta ānanda-samudra-magnāḥ
8.3.22-24.1,yasya brahmādayo devā
8.3.22-24.2,vedā lokāś carācarāḥ
8.3.22-24.3,nāma-rūpa-vibhedena
8.3.22-24.4,phalgvyā ca kalayā kṛtāḥ
8.3.25.1,jijīviṣe nāham ihāmuyā kim
8.3.25.2,antar bahiś cāvṛtayebha-yonyā
8.3.25.3,icchāmi kālena na yasya viplavas
8.3.25.4,tasyātma-lokāvaraṇasya mokṣam
8.3.26.1,so ’haṁ viśva-sṛjaṁ viśvam
8.3.26.2,aviśvaṁ viśva-vedasam
8.3.26.3,viśvātmānam ajaṁ brahma
8.3.26.4,praṇato ’smi paraṁ padam
8.3.27.1,yoga-randhita-karmāṇo
8.3.27.2,hṛdi yoga-vibhāvite
8.3.27.3,yogino yaṁ prapaśyanti
8.3.27.4,yogeśaṁ taṁ nato ’smy aham
8.3.28.1,namo namas tubhyam asahya-vega-
8.3.28.2,śakti-trayāyākhila-dhī-guṇāya
8.3.28.3,prapanna-pālāya duranta-śaktaye
8.3.28.4,kad-indriyāṇām anavāpya-vartmane
8.3.29.1,nāyaṁ veda svam ātmānaṁ
8.3.29.2,yac-chaktyāhaṁ-dhiyā hatam
8.3.29.3,taṁ duratyaya-māhātmyaṁ
8.3.29.4,bhagavantam ito ’smy aham
8.3.30.1,śrī-śuka uvāca
8.3.31.1,taṁ tadvad ārtam upalabhya jagan-nivāsaḥ
8.3.31.2,stotraṁ niśamya divijaiḥ saha saṁstuvadbhiḥ
8.3.31.3,chandomayena garuḍena samuhyamānaś
8.3.31.4,cakrāyudho ’bhyagamad āśu yato gajendraḥ
8.3.32.1,so ’ntaḥ-sarasy urubalena gṛhīta ārto
8.3.32.2,dṛṣṭvā garutmati hariṁ kha upātta-cakram
8.3.32.3,utkṣipya sāmbuja-karaṁ giramāha kṛcchrān
8.3.32.4,nārāyaṇākhila-guro bhagavan namas te
8.3.33.1,taṁ vīkṣya pīḍitam ajaḥ sahasāvatīrya
8.3.33.2,sa-grāham āśu sarasaḥ kṛpayojjahāra
8.3.33.3,grāhād vipāṭita-mukhād ariṇā gajendraṁ
8.3.33.4,saṁpaśyatāṁ harir amūmucad ucchriyāṇām
8.4.1.1,śrī-śuka uvāca
8.4.2.1,nedur dundubhayo divyā
8.4.2.2,gandharvā nanṛtur jaguḥ
8.4.2.3,ṛṣayaś cāraṇāḥ siddhās
8.4.2.4,tuṣṭuvuḥ puruṣottamam
8.4.3-4.1,yo ’sau grāhaḥ sa vai sadyaḥ
8.4.3-4.2,paramāścarya-rūpa-dhṛk
8.4.3-4.3,mukto devala-śāpena
8.4.3-4.4,hūhūr gandharva-sattamaḥ
8.4.5.1,so ’nukampita īśena
8.4.5.2,parikramya praṇamya tam
8.4.5.3,lokasya paśyato lokaṁ
8.4.5.4,svam agān mukta-kilbiṣaḥ
8.4.6.1,gajendro bhagavat-sparśād
8.4.6.2,vimukto ’jñāna-bandhanāt
8.4.6.3,prāpto bhagavato rūpaṁ
8.4.6.4,pīta-vāsāś catur-bhujaḥ
8.4.7.1,sa vai pūrvam abhūd rājā
8.4.7.2,pāṇḍyo draviḍa-sattamaḥ
8.4.7.3,indradyumna iti khyāto
8.4.7.4,viṣṇu-vrata-parāyaṇaḥ
8.4.8.1,sa ekadārādhana-kāla ātmavān
8.4.8.2,gṛhīta-mauna-vrata īśvaraṁ harim
8.4.8.3,jaṭā-dharas tāpasa āpluto ’cyutaṁ
8.4.8.4,samarcayām āsa kulācalāśramaḥ
8.4.9.1,yadṛcchayā tatra mahā-yaśā muniḥ
8.4.9.2,samāgamac chiṣya-gaṇaiḥ pariśritaḥ
8.4.9.3,taṁ vīkṣya tūṣṇīm akṛtārhaṇādikaṁ
8.4.9.4,rahasy upāsīnam ṛṣiś cukopa ha
8.4.10.1,tasmā imaṁ śāpam adād asādhur
8.4.10.2,ayaṁ durātmākṛta-buddhir adya
8.4.10.3,viprāvamantā viśatāṁ tamisraṁ
8.4.10.4,yathā gajaḥ stabdha-matiḥ sa eva
8.4.11-12.1,śrī-śuka uvāca
8.4.13.1,evaṁ vimokṣya gaja-yūtha-pam abja-nābhas
8.4.13.2,tenāpi pārṣada-gatiṁ gamitena yuktaḥ
8.4.13.3,gandharva-siddha-vibudhair upagīyamāna-
8.4.13.4,karmādbhutaṁ sva-bhavanaṁ garuḍāsano ’gāt
8.4.14.1,etan mahā-rāja taverito mayā
8.4.14.2,kṛṣṇānubhāvo gaja-rāja-mokṣaṇam
8.4.14.3,svargyaṁ yaśasyaṁ kali-kalmaṣāpahaṁ
8.4.14.4,duḥsvapna-nāśaṁ kuru-varya śṛṇvatām
8.4.15.1,yathānukīrtayanty etac
8.4.15.2,chreyas-kāmā dvijātayaḥ
8.4.15.3,śucayaḥ prātar utthāya
8.4.15.4,duḥsvapnādy-upaśāntaye
8.4.16.1,idam āha hariḥ prīto
8.4.16.2,gajendraṁ kuru-sattama
8.4.16.3,śṛṇvatāṁ sarva-bhūtānāṁ
8.4.16.4,sarva-bhūta-mayo vibhuḥ
8.4.17-24.1,śrī-bhagavān uvāca
8.4.25.1,ye māṁ stuvanty anenāṅga
8.4.25.2,pratibudhya niśātyaye
8.4.25.3,teṣāṁ prāṇātyaye cāhaṁ
8.4.25.4,dadāmi vipulāṁ gatim
8.4.26.1,śrī-śuka uvāca
8.5.1.1,śrī-śuka uvāca
8.5.2.1,pañcamo raivato nāma
8.5.2.2,manus tāmasa-sodaraḥ
8.5.2.3,bali-vindhyādayas tasya
8.5.2.4,sutā hārjuna-pūrvakāḥ
8.5.3.1,vibhur indraḥ sura-gaṇā
8.5.3.2,rājan bhūtarayādayaḥ
8.5.3.3,hiraṇyaromā vedaśirā
8.5.3.4,ūrdhvabāhv-ādayo dvijāḥ
8.5.4.1,patnī vikuṇṭhā śubhrasya
8.5.4.2,vaikuṇṭhaiḥ sura-sattamaiḥ
8.5.4.3,tayoḥ sva-kalayā jajñe
8.5.4.4,vaikuṇṭho bhagavān svayam
8.5.5.1,vaikuṇṭhaḥ kalpito yena
8.5.5.2,loko loka-namaskṛtaḥ
8.5.5.3,ramayā prārthyamānena
8.5.5.4,devyā tat-priya-kāmyayā
8.5.6.1,tasyānubhāvaḥ kathito
8.5.6.2,guṇāś ca paramodayāḥ
8.5.6.3,bhaumān reṇūn sa vimame
8.5.6.4,yo viṣṇor varṇayed guṇān
8.5.7.1,ṣaṣṭhaś ca cakṣuṣaḥ putraś
8.5.7.2,cākṣuṣo nāma vai manuḥ
8.5.7.3,pūru-pūruṣa-sudyumna-
8.5.7.4,pramukhāś cākṣuṣātmajāḥ
8.5.8.1,indro mantradrumas tatra
8.5.8.2,devā āpyādayo gaṇāḥ
8.5.8.3,munayas tatra vai rājan
8.5.8.4,haviṣmad-vīrakādayaḥ
8.5.9.1,tatrāpi devasambhūtyāṁ
8.5.9.2,vairājasyābhavat sutaḥ
8.5.9.3,ajito nāma bhagavān
8.5.9.4,aṁśena jagataḥ patiḥ
8.5.10.1,payodhiṁ yena nirmathya
8.5.10.2,surāṇāṁ sādhitā sudhā
8.5.10.3,bhramamāṇo ’mbhasi dhṛtaḥ
8.5.10.4,kūrma-rūpeṇa mandaraḥ
8.5.11-12.1,śrī-rājovāca
8.5.13.1,tvayā saṅkathyamānena
8.5.13.2,mahimnā sātvatāṁ pateḥ
8.5.13.3,nātitṛpyati me cittaṁ
8.5.13.4,suciraṁ tāpa-tāpitam
8.5.14.1,śrī-sūta uvāca
8.5.15-16.1,śrī-śuka uvāca
8.5.17-18.1,niśāmyaitat sura-gaṇā
8.5.17-18.2,mahendra-varuṇādayaḥ
8.5.17-18.3,nādhyagacchan svayaṁ mantrair
8.5.17-18.4,mantrayanto viniścitam
8.5.19-20.1,sa vilokyendra-vāyv-ādīn
8.5.19-20.2,niḥsattvān vigata-prabhān
8.5.19-20.3,lokān amaṅgala-prāyān
8.5.19-20.4,asurān ayathā vibhuḥ
8.5.21.1,ahaṁ bhavo yūyam atho ’surādayo
8.5.21.2,manuṣya-tiryag-druma-gharma-jātayaḥ
8.5.21.3,yasyāvatārāṁśa-kalā-visarjitā
8.5.21.4,vrajāma sarve śaraṇaṁ tam avyayam
8.5.22.1,na yasya vadhyo na ca rakṣaṇīyo
8.5.22.2,nopekṣaṇīyādaraṇīya-pakṣaḥ
8.5.22.3,tathāpi sarga-sthiti-saṁyamārthaṁ
8.5.22.4,dhatte rajaḥ-sattva-tamāṁsi kāle
8.5.23.1,ayaṁ ca tasya sthiti-pālana-kṣaṇaḥ
8.5.23.2,sattvaṁ juṣāṇasya bhavāya dehinām
8.5.23.3,tasmād vrajāmaḥ śaraṇaṁ jagad-guruṁ
8.5.23.4,svānāṁ sa no dhāsyati śaṁ sura-priyaḥ
8.5.24.1,śrī-śuka uvāca
8.5.25.1,tatrādṛṣṭa-svarūpāya
8.5.25.2,śruta-pūrvāya vai prabhuḥ
8.5.25.3,stutim abrūta daivībhir
8.5.25.4,gīrbhis tv avahitendriyaḥ
8.5.26.1,śrī-brahmovāca
8.5.27.1,vipaścitaṁ prāṇa-mano-dhiyātmanām
8.5.27.2,arthendriyābhāsam anidram avraṇam
8.5.27.3,chāyātapau yatra na gṛdhra-pakṣau
8.5.27.4,tam akṣaraṁ khaṁ tri-yugaṁ vrajāmahe
8.5.28.1,ajasya cakraṁ tv ajayeryamāṇaṁ
8.5.28.2,manomayaṁ pañcadaśāram āśu
8.5.28.3,tri-nābhi vidyuc-calam aṣṭa-nemi
8.5.28.4,yad-akṣam āhus tam ṛtaṁ prapadye
8.5.29.1,ya eka-varṇaṁ tamasaḥ paraṁ tad
8.5.29.2,alokam avyaktam ananta-pāram
8.5.29.3,āsāṁ cakāropasuparṇam enam
8.5.29.4,upāsate yoga-rathena dhīrāḥ
8.5.30.1,na yasya kaścātititarti māyāṁ
8.5.30.2,yayā jano muhyati veda nārtham
8.5.30.3,taṁ nirjitātmātma-guṇaṁ pareśaṁ
8.5.30.4,namāma bhūteṣu samaṁ carantam
8.5.31.1,ime vayaṁ yat-priyayaiva tanvā
8.5.31.2,sattvena sṛṣṭā bahir-antar-āviḥ
8.5.31.3,gatiṁ na sūkṣmām ṛṣayaś ca vidmahe
8.5.31.4,kuto ’surādyā itara-pradhānāḥ
8.5.32.1,pādau mahīyaṁ sva-kṛtaiva yasya
8.5.32.2,catur-vidho yatra hi bhūta-sargaḥ
8.5.32.3,sa vai mahā-pūruṣa ātma-tantraḥ
8.5.32.4,prasīdatāṁ brahma mahā-vibhūtiḥ
8.5.33.1,ambhas tu yad-reta udāra-vīryaṁ
8.5.33.2,sidhyanti jīvanty uta vardhamānāḥ
8.5.33.3,lokā yato ’thākhila-loka-pālāḥ
8.5.33.4,prasīdatāṁ naḥ sa mahā-vibhūtiḥ
8.5.34.1,somaṁ mano yasya samāmananti
8.5.34.2,divaukasāṁ yo balam andha āyuḥ
8.5.34.3,īśo nagānāṁ prajanaḥ prajānāṁ
8.5.34.4,prasīdatāṁ naḥ sa mahā-vibhūtiḥ
8.5.35.1,agnir mukhaṁ yasya tu jāta-vedā
8.5.35.2,jātaḥ kriyā-kāṇḍa-nimitta-janmā
8.5.35.3,antaḥ-samudre ’nupacan sva-dhātūn
8.5.35.4,prasīdatāṁ naḥ sa mahā-vibhūtiḥ
8.5.36.1,yac-cakṣur āsīt taraṇir deva-yānaṁ
8.5.36.2,trayīmayo brahmaṇa eṣa dhiṣṇyam
8.5.36.3,dvāraṁ ca mukter amṛtaṁ ca mṛtyuḥ
8.5.36.4,prasīdatāṁ naḥ sa mahā-vibhūtiḥ
8.5.37.1,prāṇād abhūd yasya carācarāṇāṁ
8.5.37.2,prāṇaḥ saho balam ojaś ca vāyuḥ
8.5.37.3,anvāsma samrājam ivānugā vayaṁ
8.5.37.4,prasīdatāṁ naḥ sa mahā-vibhūtiḥ
8.5.38.1,śrotrād diśo yasya hṛdaś ca khāni
8.5.38.2,prajajñire khaṁ puruṣasya nābhyāḥ
8.5.38.3,prāṇendriyātmāsu-śarīra-ketaḥ
8.5.38.4,prasīdatāṁ naḥ sa mahā-vibhūtiḥ
8.5.39.1,balān mahendras tri-daśāḥ prasādān
8.5.39.2,manyor girīśo dhiṣaṇād viriñcaḥ
8.5.39.3,khebhyas tu chandāṁsy ṛṣayo meḍhrataḥ kaḥ
8.5.39.4,prasīdatāṁ naḥ sa mahā-vibhūtiḥ
8.5.40.1,śrīr vakṣasaḥ pitaraś chāyayāsan
8.5.40.2,dharmaḥ stanād itaraḥ pṛṣṭhato ’bhūt
8.5.40.3,dyaur yasya śīrṣṇo ’psaraso vihārāt
8.5.40.4,prasīdatāṁ naḥ sa mahā-vibhūtiḥ
8.5.41.1,vipro mukhād brahma ca yasya guhyaṁ
8.5.41.2,rājanya āsīd bhujayor balaṁ ca
8.5.41.3,ūrvor viḍ ojo ’ṅghrir aveda-śūdrau
8.5.41.4,prasīdatāṁ naḥ sa mahā-vibhūtiḥ
8.5.42.1,lobho ’dharāt prītir upary abhūd dyutir
8.5.42.2,nastaḥ paśavyaḥ sparśena kāmaḥ
8.5.42.3,bhruvor yamaḥ pakṣma-bhavas tu kālaḥ
8.5.42.4,prasīdatāṁ naḥ sa mahā-vibhūtiḥ
8.5.43.1,dravyaṁ vayaḥ karma guṇān viśeṣaṁ
8.5.43.2,yad-yoga-māyā-vihitān vadanti
8.5.43.3,yad durvibhāvyaṁ prabudhāpabādhaṁ
8.5.43.4,prasīdatāṁ naḥ sa mahā-vibhūtiḥ
8.5.44.1,namo ’stu tasmā upaśānta-śaktaye
8.5.44.2,svārājya-lābha-pratipūritātmane
8.5.44.3,guṇeṣu māyā-raciteṣu vṛttibhir
8.5.44.4,na sajjamānāya nabhasvad-ūtaye
8.5.45.1,sa tvaṁ no darśayātmānam
8.5.45.2,asmat-karaṇa-gocaram
8.5.45.3,prapannānāṁ didṛkṣūṇāṁ
8.5.45.4,sasmitaṁ te mukhāmbujam
8.5.46.1,tais taiḥ svecchā-bhūtai rūpaiḥ
8.5.46.2,kāle kāle svayaṁ vibho
8.5.46.3,karma durviṣahaṁ yan no
8.5.46.4,bhagavāṁs tat karoti hi
8.5.47.1,kleśa-bhūry-alpa-sārāṇi
8.5.47.2,karmāṇi viphalāni vā
8.5.47.3,dehināṁ viṣayārtānāṁ
8.5.47.4,na tathaivārpitaṁ tvayi
8.5.48.1,nāvamaḥ karma-kalpo ’pi
8.5.48.2,viphalāyeśvarārpitaḥ
8.5.48.3,kalpate puruṣasyaiva
8.5.48.4,sa hy ātmā dayito hitaḥ
8.5.49.1,yathā hi skandha-śākhānāṁ
8.5.49.2,taror mūlāvasecanam
8.5.49.3,evam ārādhanaṁ viṣṇoḥ
8.5.49.4,sarveṣām ātmanaś ca hi
8.5.50.1,namas tubhyam anantāya
8.5.50.2,durvitarkyātma-karmaṇe
8.5.50.3,nirguṇāya guṇeśāya
8.5.50.4,sattva-sthāya ca sāmpratam
8.6.1.1,śrī-śuka uvāca
8.6.2.1,tenaiva sahasā sarve
8.6.2.2,devāḥ pratihatekṣaṇāḥ
8.6.2.3,nāpaśyan khaṁ diśaḥ kṣauṇīm
8.6.2.4,ātmānaṁ ca kuto vibhum
8.6.3-7.1,viriñco bhagavān dṛṣṭvā
8.6.3-7.2,saha śarveṇa tāṁ tanum
8.6.3-7.3,svacchāṁ marakata-śyāmāṁ
8.6.3-7.4,kañja-garbhāruṇekṣaṇām
8.6.8.1,śrī-brahmovāca
8.6.9.1,rūpaṁ tavaitat puruṣarṣabhejyaṁ
8.6.9.2,śreyo ’rthibhir vaidika-tāntrikeṇa
8.6.9.3,yogena dhātaḥ saha nas tri-lokān
8.6.9.4,paśyāmy amuṣminn u ha viśva-mūrtau
8.6.10.1,tvayy agra āsīt tvayi madhya āsīt
8.6.10.2,tvayy anta āsīd idam ātma-tantre
8.6.10.3,tvam ādir anto jagato ’sya madhyaṁ
8.6.10.4,ghaṭasya mṛtsneva paraḥ parasmāt
8.6.11.1,tvaṁ māyayātmāśrayayā svayedaṁ
8.6.11.2,nirmāya viśvaṁ tad-anupraviṣṭaḥ
8.6.11.3,paśyanti yuktā manasā manīṣiṇo
8.6.11.4,guṇa-vyavāye ’py aguṇaṁ vipaścitaḥ
8.6.12.1,yathāgnim edhasy amṛtaṁ ca goṣu
8.6.12.2,bhuvy annam ambūdyamane ca vṛttim
8.6.12.3,yogair manuṣyā adhiyanti hi tvāṁ
8.6.12.4,guṇeṣu buddhyā kavayo vadanti
8.6.13.1,taṁ tvāṁ vayaṁ nātha samujjihānaṁ
8.6.13.2,saroja-nābhāticirepsitārtham
8.6.13.3,dṛṣṭvā gatā nirvṛtam adya sarve
8.6.13.4,gajā davārtā iva gāṅgam ambhaḥ
8.6.14.1,sa tvaṁ vidhatsvākhila-loka-pālā
8.6.14.2,vayaṁ yad arthās tava pāda-mūlam
8.6.14.3,samāgatās te bahir-antar-ātman
8.6.14.4,kiṁ vānya-vijñāpyam aśeṣa-sākṣiṇaḥ
8.6.15.1,ahaṁ giritraś ca surādayo ye
8.6.15.2,dakṣādayo ’gner iva ketavas te
8.6.15.3,kiṁ vā vidāmeśa pṛthag-vibhātā
8.6.15.4,vidhatsva śaṁ no dvija-deva-mantram
8.6.16.1,śrī-śuka uvāca
8.6.17.1,eka eveśvaras tasmin
8.6.17.2,sura-kārye sureśvaraḥ
8.6.17.3,vihartu-kāmas tān āha
8.6.17.4,samudronmathanādibhiḥ
8.6.18.1,śrī-bhagavān uvāca
8.6.19.1,yāta dānava-daiteyais
8.6.19.2,tāvat sandhir vidhīyatām
8.6.19.3,kālenānugṛhītais tair
8.6.19.4,yāvad vo bhava ātmanaḥ
8.6.20.1,arayo ’pi hi sandheyāḥ
8.6.20.2,sati kāryārtha-gaurave
8.6.20.3,ahi-mūṣikavad devā
8.6.20.4,hy arthasya padavīṁ gataiḥ
8.6.21.1,amṛtotpādane yatnaḥ
8.6.21.2,kriyatām avilambitam
8.6.21.3,yasya pītasya vai jantur
8.6.21.4,mṛtyu-grasto ’maro bhavet
8.6.22-23.1,kṣiptvā kṣīrodadhau sarvā
8.6.22-23.2,vīrut-tṛṇa-latauṣadhīḥ
8.6.22-23.3,manthānaṁ mandaraṁ kṛtvā
8.6.22-23.4,netraṁ kṛtvā tu vāsukim
8.6.24.1,yūyaṁ tad anumodadhvaṁ
8.6.24.2,yad icchanty asurāḥ surāḥ
8.6.24.3,na saṁrambheṇa sidhyanti
8.6.24.4,sarvārthāḥ sāntvayā yathā
8.6.25.1,na bhetavyaṁ kālakūṭād
8.6.25.2,viṣāj jaladhi-sambhavāt
8.6.25.3,lobhaḥ kāryo na vo jātu
8.6.25.4,roṣaḥ kāmas tu vastuṣu
8.6.26.1,śrī-śuka uvāca
8.6.27.1,atha tasmai bhagavate
8.6.27.2,namaskṛtya pitāmahaḥ
8.6.27.3,bhavaś ca jagmatuḥ svaṁ svaṁ
8.6.27.4,dhāmopeyur baliṁ surāḥ
8.6.28.1,dṛṣṭvārīn apy asaṁyattāñ
8.6.28.2,jāta-kṣobhān sva-nāyakān
8.6.28.3,nyaṣedhad daitya-rāṭ ślokyaḥ
8.6.28.4,sandhi-vigraha-kālavit
8.6.29.1,te vairocanim āsīnaṁ
8.6.29.2,guptaṁ cāsura-yūtha-paiḥ
8.6.29.3,śriyā paramayā juṣṭaṁ
8.6.29.4,jitāśeṣam upāgaman
8.6.30.1,mahendraḥ ślakṣṇayā vācā
8.6.30.2,sāntvayitvā mahā-matiḥ
8.6.30.3,abhyabhāṣata tat sarvaṁ
8.6.30.4,śikṣitaṁ puruṣottamāt
8.6.31.1,tat tv arocata daityasya
8.6.31.2,tatrānye ye ’surādhipāḥ
8.6.31.3,śambaro ’riṣṭanemiś ca
8.6.31.4,ye ca tripura-vāsinaḥ
8.6.32.1,tato devāsurāḥ kṛtvā
8.6.32.2,saṁvidaṁ kṛta-sauhṛdāḥ
8.6.32.3,udyamaṁ paramaṁ cakrur
8.6.32.4,amṛtārthe parantapa
8.6.33.1,tatas te mandara-girim
8.6.33.2,ojasotpāṭya durmadāḥ
8.6.33.3,nadanta udadhiṁ ninyuḥ
8.6.33.4,śaktāḥ parigha-bāhavaḥ
8.6.34.1,dūra-bhārodvaha-śrāntāḥ
8.6.34.2,śakra-vairocanādayaḥ
8.6.34.3,apārayantas taṁ voḍhuṁ
8.6.34.4,vivaśā vijahuḥ pathi
8.6.35.1,nipatan sa giris tatra
8.6.35.2,bahūn amara-dānavān
8.6.35.3,cūrṇayām āsa mahatā
8.6.35.4,bhāreṇa kanakācalaḥ
8.6.36.1,tāṁs tathā bhagna-manaso
8.6.36.2,bhagna-bāhūru-kandharān
8.6.36.3,vijñāya bhagavāṁs tatra
8.6.36.4,babhūva garuḍa-dhvajaḥ
8.6.37.1,giri-pāta-viniṣpiṣṭān
8.6.37.2,vilokyāmara-dānavān
8.6.37.3,īkṣayā jīvayām āsa
8.6.37.4,nirjarān nirvraṇān yathā
8.6.38.1,giriṁ cāropya garuḍe
8.6.38.2,hastenaikena līlayā
8.6.38.3,āruhya prayayāv abdhiṁ
8.6.38.4,surāsura-gaṇair vṛtaḥ
8.6.39.1,avaropya giriṁ skandhāt
8.6.39.2,suparṇaḥ patatāṁ varaḥ
8.6.39.3,yayau jalānta utsṛjya
8.6.39.4,hariṇā sa visarjitaḥ
8.7.1.1,śrī-śuka uvāca
8.7.2.1,hariḥ purastāj jagṛhe
8.7.2.2,pūrvaṁ devās tato ’bhavan
8.7.3.1,tan naicchan daitya-patayo
8.7.3.2,mahā-puruṣa-ceṣṭitam
8.7.3.3,na gṛhṇīmo vayaṁ puccham
8.7.3.4,aher aṅgam amaṅgalam
8.7.3.5,svādhyāya-śruta-sampannāḥ
8.7.3.6,prakhyātā janma-karmabhiḥ
8.7.4.1,iti tūṣṇīṁ sthitān daityān
8.7.4.2,vilokya puruṣottamaḥ
8.7.4.3,smayamāno visṛjyāgraṁ
8.7.4.4,pucchaṁ jagrāha sāmaraḥ
8.7.5.1,kṛta-sthāna-vibhāgās ta
8.7.5.2,evaṁ kaśyapa-nandanāḥ
8.7.5.3,mamanthuḥ paramaṁ yattā
8.7.5.4,amṛtārthaṁ payo-nidhim
8.7.6.1,mathyamāne ’rṇave so ’drir
8.7.6.2,anādhāro hy apo ’viśat
8.7.6.3,dhriyamāṇo ’pi balibhir
8.7.6.4,gauravāt pāṇḍu-nandana
8.7.7.1,te sunirviṇṇa-manasaḥ
8.7.7.2,parimlāna-mukha-śriyaḥ
8.7.7.3,āsan sva-pauruṣe naṣṭe
8.7.7.4,daivenātibalīyasā
8.7.8.1,vilokya vighneśa-vidhiṁ tadeśvaro
8.7.8.2,duranta-vīryo ’vitathābhisandhiḥ
8.7.8.3,kṛtvā vapuḥ kacchapam adbhutam mahat
8.7.8.4,praviśya toyaṁ girim ujjahāra
8.7.9.1,tam utthitaṁ vīkṣya kulācalaṁ punaḥ
8.7.9.2,samudyatā nirmathituṁ surāsurāḥ
8.7.9.3,dadhāra pṛṣṭhena sa lakṣa-yojana-
8.7.9.4,prastāriṇā dvīpa ivāparo mahān
8.7.10.1,surāsurendrair bhuja-vīrya-vepitaṁ
8.7.10.2,paribhramantaṁ girim aṅga pṛṣṭhataḥ
8.7.10.3,bibhrat tad-āvartanam ādi-kacchapo
8.7.10.4,mene ’ṅga-kaṇḍūyanam aprameyaḥ
8.7.11.1,tathāsurān āviśad āsureṇa
8.7.11.2,rūpeṇa teṣāṁ bala-vīryam īrayan
8.7.11.3,uddīpayan deva-gaṇāṁś ca viṣṇur
8.7.11.4,daivena nāgendram abodha-rūpaḥ
8.7.12.1,upary agendraṁ giri-rāḍ ivānya
8.7.12.2,ākramya hastena sahasra-bāhuḥ
8.7.12.3,tasthau divi brahma-bhavendra-mukhyair
8.7.12.4,abhiṣṭuvadbhiḥ sumano-’bhivṛṣṭaḥ
8.7.13.1,upary adhaś cātmani gotra-netrayoḥ
8.7.13.2,pareṇa te prāviśatā samedhitāḥ
8.7.13.3,mamanthur abdhiṁ tarasā madotkaṭā
8.7.13.4,mahādriṇā kṣobhita-nakra-cakram
8.7.14.1,ahīndra-sāhasra-kaṭhora-dṛṅ-mukha-
8.7.14.2,śvāsāgni-dhūmāhata-varcaso ’surāḥ
8.7.14.3,pauloma-kāleya-balīlvalādayo
8.7.14.4,davāgni-dagdhāḥ saralā ivābhavan
8.7.15.1,devāṁś ca tac-chvāsa-śikhā-hata-prabhān
8.7.15.2,dhūmrāmbara-srag-vara-kañcukānanān
8.7.15.3,samabhyavarṣan bhagavad-vaśā ghanā
8.7.15.4,vavuḥ samudrormy-upagūḍha-vāyavaḥ
8.7.16.1,mathyamānāt tathā sindhor
8.7.16.2,devāsura-varūtha-paiḥ
8.7.16.3,yadā sudhā na jāyeta
8.7.16.4,nirmamanthājitaḥ svayam
8.7.17.1,megha-śyāmaḥ kanaka-paridhiḥ karṇa-vidyota-vidyun
8.7.17.2,mūrdhni bhrājad-vilulita-kacaḥ srag-dharo rakta-netraḥ
8.7.17.3,jaitrair dorbhir jagad-abhaya-dair dandaśūkaṁ gṛhītvā
8.7.17.4,mathnan mathnā pratigirir ivāśobhatātho dhṛtādriḥ
8.7.18.1,nirmathyamānād udadher abhūd viṣaṁ
8.7.18.2,maholbaṇaṁ hālahalāhvam agrataḥ
8.7.18.3,sambhrānta-mīnonmakarāhi-kacchapāt
8.7.18.4,timi-dvipa-grāha-timiṅgilākulāt
8.7.19.1,tad ugra-vegaṁ diśi diśy upary adho
8.7.19.2,visarpad utsarpad asahyam aprati
8.7.19.3,bhītāḥ prajā dudruvur aṅga seśvarā
8.7.19.4,arakṣyamāṇāḥ śaraṇaṁ sadāśivam
8.7.20.1,vilokya taṁ deva-varaṁ tri-lokyā
8.7.20.2,bhavāya devyābhimataṁ munīnām
8.7.20.3,āsīnam adrāv apavarga-hetos
8.7.20.4,tapo juṣāṇaṁ stutibhiḥ praṇemuḥ
8.7.21.1,śrī-prajāpataya ūcuḥ
8.7.22.1,tvam ekaḥ sarva-jagata
8.7.22.2,īśvaro bandha-mokṣayoḥ
8.7.22.3,taṁ tvām arcanti kuśalāḥ
8.7.22.4,prapannārti-haraṁ gurum
8.7.23.1,guṇa-mayyā sva-śaktyāsya
8.7.23.2,sarga-sthity-apyayān vibho
8.7.23.3,dhatse yadā sva-dṛg bhūman
8.7.23.4,brahma-viṣṇu-śivābhidhām
8.7.24.1,tvaṁ brahma paramaṁ guhyaṁ
8.7.24.2,sad-asad-bhāva-bhāvanam
8.7.24.3,nānā-śaktibhir ābhātas
8.7.24.4,tvam ātmā jagad-īśvaraḥ
8.7.25.1,tvaṁ śabda-yonir jagad-ādir ātmā
8.7.25.2,prāṇendriya-dravya-guṇaḥ svabhāvaḥ
8.7.25.3,kālaḥ kratuḥ satyam ṛtaṁ ca dharmas
8.7.25.4,tvayy akṣaraṁ yat tri-vṛd-āmananti
8.7.26.1,agnir mukhaṁ te ’khila-devatātmā
8.7.26.2,kṣitiṁ vidur loka-bhavāṅghri-paṅkajam
8.7.26.3,kālaṁ gatiṁ te ’khila-devatātmano
8.7.26.4,diśaś ca karṇau rasanaṁ jaleśam
8.7.27.1,nābhir nabhas te śvasanaṁ nabhasvān
8.7.27.2,sūryaś ca cakṣūṁṣi jalaṁ sma retaḥ
8.7.27.3,parāvarātmāśrayaṇaṁ tavātmā
8.7.27.4,somo mano dyaur bhagavan śiras te
8.7.28.1,kukṣiḥ samudrā girayo ’sthi-saṅghā
8.7.28.2,romāṇi sarvauṣadhi-vīrudhas te
8.7.28.3,chandāṁsi sākṣāt tava sapta dhātavas
8.7.28.4,trayī-mayātman hṛdayaṁ sarva-dharmaḥ
8.7.29.1,mukhāni pañcopaniṣadas taveśa
8.7.29.2,yais triṁśad-aṣṭottara-mantra-vargaḥ
8.7.29.3,yat tac chivākhyaṁ paramātma-tattvaṁ
8.7.29.4,deva svayaṁ-jyotir avasthitis te
8.7.30.1,chāyā tv adharmormiṣu yair visargo
8.7.30.2,netra-trayaṁ sattva-rajas-tamāṁsi
8.7.30.3,sāṅkhyātmanaḥ śāstra-kṛtas tavekṣā
8.7.30.4,chandomayo deva ṛṣiḥ purāṇaḥ
8.7.31.1,na te giri-trākhila-loka-pāla-
8.7.31.2,viriñca-vaikuṇṭha-surendra-gamyam
8.7.31.3,jyotiḥ paraṁ yatra rajas tamaś ca
8.7.31.4,sattvaṁ na yad brahma nirasta-bhedam
8.7.32.1,kāmādhvara-tripura-kālagarādy-aneka-
8.7.32.2,bhūta-druhaḥ kṣapayataḥ stutaye na tat te
8.7.32.3,yas tv anta-kāla idam ātma-kṛtaṁ sva-netra-
8.7.32.4,vahni-sphuliṅga-śikhayā bhasitaṁ na veda
8.7.33.1,ye tv ātma-rāma-gurubhir hṛdi cintitāṅghri-
8.7.33.2,dvandvaṁ carantam umayā tapasābhitaptam
8.7.33.3,katthanta ugra-paruṣaṁ nirataṁ śmaśāne
8.7.33.4,te nūnam ūtim avidaṁs tava hāta-lajjāḥ
8.7.34.1,tat tasya te sad-asatoḥ parataḥ parasya
8.7.34.2,nāñjaḥ svarūpa-gamane prabhavanti bhūmnaḥ
8.7.34.3,brahmādayaḥ kim uta saṁstavane vayaṁ tu
8.7.34.4,tat-sarga-sarga-viṣayā api śakti-mātram
8.7.35.1,etat paraṁ prapaśyāmo
8.7.35.2,na paraṁ te maheśvara
8.7.35.3,mṛḍanāya hi lokasya
8.7.35.4,vyaktis te ’vyakta-karmaṇaḥ
8.7.36.1,śrī-śuka uvāca
8.7.37.1,śrī-śiva uvāca
8.7.38.1,āsāṁ prāṇa-parīpsūnāṁ
8.7.38.2,vidheyam abhayaṁ hi me
8.7.38.3,etāvān hi prabhor artho
8.7.38.4,yad dīna-paripālanam
8.7.39.1,prāṇaiḥ svaiḥ prāṇinaḥ pānti
8.7.39.2,sādhavaḥ kṣaṇa-bhaṅguraiḥ
8.7.39.3,baddha-vaireṣu bhūteṣu
8.7.39.4,mohiteṣv ātma-māyayā
8.7.40.1,puṁsaḥ kṛpayato bhadre
8.7.40.2,sarvātmā prīyate hariḥ
8.7.40.3,prīte harau bhagavati
8.7.40.4,prīye ’haṁ sacarācaraḥ
8.7.40.5,tasmād idaṁ garaṁ bhuñje
8.7.40.6,prajānāṁ svastir astu me
8.7.41.1,śrī-śuka uvāca
8.7.42.1,tataḥ karatalī-kṛtya
8.7.42.2,vyāpi hālāhalaṁ viṣam
8.7.42.3,abhakṣayan mahā-devaḥ
8.7.42.4,kṛpayā bhūta-bhāvanaḥ
8.7.43.1,tasyāpi darśayām āsa
8.7.43.2,sva-vīryaṁ jala-kalmaṣaḥ
8.7.43.3,yac cakāra gale nīlaṁ
8.7.43.4,tac ca sādhor vibhūṣaṇam
8.7.44.1,tapyante loka-tāpena
8.7.44.2,sādhavaḥ prāyaśo janāḥ
8.7.44.3,paramārādhanaṁ tad dhi
8.7.44.4,puruṣasyākhilātmanaḥ
8.7.45.1,niśamya karma tac chambhor
8.7.45.2,deva-devasya mīḍhuṣaḥ
8.7.45.3,prajā dākṣāyaṇī brahmā
8.7.45.4,vaikuṇṭhaś ca śaśaṁsire
8.7.46.1,praskannaṁ pibataḥ pāṇer
8.7.46.2,yat kiñcij jagṛhuḥ sma tat
8.7.46.3,vṛścikāhi-viṣauṣadhyo
8.7.46.4,dandaśūkāś ca ye ’pare
8.8.1.1,śrī-śuka uvāca
8.8.2.1,tām agni-hotrīm ṛṣayo
8.8.2.2,jagṛhur brahma-vādinaḥ
8.8.2.3,yajñasya deva-yānasya
8.8.2.4,medhyāya haviṣe nṛpa
8.8.3.1,tata uccaiḥśravā nāma
8.8.3.2,hayo ’bhūc candra-pāṇḍuraḥ
8.8.3.3,tasmin baliḥ spṛhāṁ cakre
8.8.3.4,nendra īśvara-śikṣayā
8.8.4.1,tata airāvato nāma
8.8.4.2,vāraṇendro vinirgataḥ
8.8.4.3,dantaiś caturbhiḥ śvetādrer
8.8.4.4,haran bhagavato mahim
8.8.5.1,airāvaṇādayas tv aṣṭau
8.8.5.2,dig-gajā abhavaṁs tataḥ
8.8.5.3,abhramu-prabhṛtayo ’ṣṭau ca
8.8.5.4,kariṇyas tv abhavan nṛpa
8.8.6.1,kaustubhākhyam abhūd ratnaṁ
8.8.6.2,padmarāgo mahodadheḥ
8.8.6.3,tasmin maṇau spṛhāṁ cakre
8.8.6.4,vakṣo-’laṅkaraṇe hariḥ
8.8.7.1,tataś cāpsaraso jātā
8.8.7.2,niṣka-kaṇṭhyaḥ suvāsasaḥ
8.8.7.3,ramaṇyaḥ svargiṇāṁ valgu-
8.8.7.4,gati-līlāvalokanaiḥ
8.8.8.1,tataś cāvirabhūt sākṣāc
8.8.8.2,chrī ramā bhagavat-parā
8.8.8.3,rañjayantī diśaḥ kāntyā
8.8.8.4,vidyut saudāmanī yathā
8.8.9.1,tasyāṁ cakruḥ spṛhāṁ sarve
8.8.9.2,sasurāsura-mānavāḥ
8.8.9.3,rūpaudārya-vayo-varṇa-
8.8.9.4,mahimākṣipta-cetasaḥ
8.8.10.1,tasyā āsanam āninye
8.8.10.2,mahendro mahad-adbhutam
8.8.10.3,mūrtimatyaḥ saric-chreṣṭhā
8.8.10.4,hema-kumbhair jalaṁ śuci
8.8.11.1,ābhiṣecanikā bhūmir
8.8.11.2,āharat sakalauṣadhīḥ
8.8.11.3,gāvaḥ pañca pavitrāṇi
8.8.11.4,vasanto madhu-mādhavau
8.8.12.1,ṛṣayaḥ kalpayāṁ cakrur
8.8.12.2,ābhiṣekaṁ yathā-vidhi
8.8.12.3,jagur bhadrāṇi gandharvā
8.8.12.4,naṭyaś ca nanṛtur jaguḥ
8.8.13.1,meghā mṛdaṅga-paṇava-
8.8.13.2,murajānaka-gomukhān
8.8.13.3,vyanādayan śaṅkha-veṇu-
8.8.13.4,vīṇās tumula-niḥsvanān
8.8.14.1,tato ’bhiṣiṣicur devīṁ
8.8.14.2,śriyaṁ padma-karāṁ satīm
8.8.14.3,digibhāḥ pūrṇa-kalaśaiḥ
8.8.14.4,sūkta-vākyair dvijeritaiḥ
8.8.15.1,samudraḥ pīta-kauśeya-
8.8.15.2,vāsasī samupāharat
8.8.15.3,varuṇaḥ srajaṁ vaijayantīṁ
8.8.15.4,madhunā matta-ṣaṭpadām
8.8.16.1,bhūṣaṇāni vicitrāṇi
8.8.16.2,viśvakarmā prajāpatiḥ
8.8.16.3,hāraṁ sarasvatī padmam
8.8.16.4,ajo nāgāś ca kuṇḍale
8.8.17.1,tataḥ kṛta-svastyayanotpala-srajaṁ
8.8.17.2,nadad-dvirephāṁ parigṛhya pāṇinā
8.8.17.3,cacāla vaktraṁ sukapola-kuṇḍalaṁ
8.8.17.4,savrīḍa-hāsaṁ dadhatī suśobhanam
8.8.18.1,stana-dvayaṁ cātikṛśodarī samaṁ
8.8.18.2,nirantaraṁ candana-kuṅkumokṣitam
8.8.18.3,tatas tato nūpura-valgu śiñjitair
8.8.18.4,visarpatī hema-lateva sā babhau
8.8.19.1,vilokayantī niravadyam ātmanaḥ
8.8.19.2,padaṁ dhruvaṁ cāvyabhicāri-sad-guṇam
8.8.19.3,gandharva-siddhāsura-yakṣa-cāraṇa-
8.8.19.4,traipiṣṭapeyādiṣu nānvavindata
8.8.20.1,nūnaṁ tapo yasya na manyu-nirjayo
8.8.20.2,jñānaṁ kvacit tac ca na saṅga-varjitam
8.8.20.3,kaścin mahāṁs tasya na kāma-nirjayaḥ
8.8.20.4,sa īśvaraḥ kiṁ parato vyapāśrayaḥ
8.8.21.1,dharmaḥ kvacit tatra na bhūta-sauhṛdaṁ
8.8.21.2,tyāgaḥ kvacit tatra na mukti-kāraṇam
8.8.21.3,vīryaṁ na puṁso ’sty aja-vega-niṣkṛtaṁ
8.8.21.4,na hi dvitīyo guṇa-saṅga-varjitaḥ
8.8.22.1,kvacic cirāyur na hi śīla-maṅgalaṁ
8.8.22.2,kvacit tad apy asti na vedyam āyuṣaḥ
8.8.22.3,yatrobhayaṁ kutra ca so ’py amaṅgalaḥ
8.8.22.4,sumaṅgalaḥ kaśca na kāṅkṣate hi mām
8.8.23.1,evaṁ vimṛśyāvyabhicāri-sad-guṇair
8.8.23.2,varaṁ nijaikāśrayatayāguṇāśrayam
8.8.23.3,vavre varaṁ sarva-guṇair apekṣitaṁ
8.8.23.4,ramā mukundaṁ nirapekṣam īpsitam
8.8.24.1,tasyāṁsa-deśa uśatīṁ nava-kañja-mālāṁ
8.8.24.2,mādyan-madhuvrata-varūtha-giropaghuṣṭām
8.8.24.3,tasthau nidhāya nikaṭe tad-uraḥ sva-dhāma
8.8.24.4,savrīḍa-hāsa-vikasan-nayanena yātā
8.8.25.1,tasyāḥ śriyas tri-jagato janako jananyā
8.8.25.2,vakṣo nivāsam akarot paramaṁ vibhūteḥ
8.8.25.3,śrīḥ svāḥ prajāḥ sakaruṇena nirīkṣaṇena
8.8.25.4,yatra sthitaidhayata sādhipatīṁs tri-lokān
8.8.26.1,śaṅkha-tūrya-mṛdaṅgānāṁ
8.8.26.2,vāditrāṇāṁ pṛthuḥ svanaḥ
8.8.26.3,devānugānāṁ sastrīṇāṁ
8.8.26.4,nṛtyatāṁ gāyatām abhūt
8.8.27.1,brahma-rudrāṅgiro-mukhyāḥ
8.8.27.2,sarve viśva-sṛjo vibhum
8.8.27.3,īḍire ’vitathair mantrais
8.8.27.4,tal-liṅgaiḥ puṣpa-varṣiṇaḥ
8.8.28.1,śriyāvalokitā devāḥ
8.8.28.2,saprajāpatayaḥ prajāḥ
8.8.28.3,śīlādi-guṇa-sampannā
8.8.28.4,lebhire nirvṛtiṁ parām
8.8.29.1,niḥsattvā lolupā rājan
8.8.29.2,nirudyogā gata-trapāḥ
8.8.29.3,yadā copekṣitā lakṣmyā
8.8.29.4,babhūvur daitya-dānavāḥ
8.8.30.1,athāsīd vāruṇī devī
8.8.30.2,kanyā kamala-locanā
8.8.30.3,asurā jagṛhus tāṁ vai
8.8.30.4,harer anumatena te
8.8.31.1,athodadher mathyamānāt
8.8.31.2,kāśyapair amṛtārthibhiḥ
8.8.31.3,udatiṣṭhan mahārāja
8.8.31.4,puruṣaḥ paramādbhutaḥ
8.8.32.1,dīrgha-pīvara-dor-daṇḍaḥ
8.8.32.2,kambu-grīvo ’ruṇekṣaṇaḥ
8.8.32.3,śyāmalas taruṇaḥ sragvī
8.8.32.4,sarvābharaṇa-bhūṣitaḥ
8.8.33.1,pīta-vāsā mahoraskaḥ
8.8.33.2,sumṛṣṭa-maṇi-kuṇḍalaḥ
8.8.33.3,snigdha-kuñcita-keśānta-
8.8.33.4,subhagaḥ siṁha-vikramaḥ
8.8.33.5,amṛtāpūrṇa-kalasaṁ
8.8.33.6,bibhrad valaya-bhūṣitaḥ
8.8.34.1,sa vai bhagavataḥ sākṣād
8.8.34.2,viṣṇor aṁśāṁśa-sambhavaḥ
8.8.34.3,dhanvantarir iti khyāta
8.8.34.4,āyur-veda-dṛg ijya-bhāk
8.8.35.1,tam ālokyāsurāḥ sarve
8.8.35.2,kalasaṁ cāmṛtābhṛtam
8.8.35.3,lipsantaḥ sarva-vastūni
8.8.35.4,kalasaṁ tarasāharan
8.8.36.1,nīyamāne ’surais tasmin
8.8.36.2,kalase ’mṛta-bhājane
8.8.36.3,viṣaṇṇa-manaso devā
8.8.36.4,hariṁ śaraṇam āyayuḥ
8.8.37.1,iti tad-dainyam ālokya
8.8.37.2,bhagavān bhṛtya-kāma-kṛt
8.8.37.3,mā khidyata mitho ’rthaṁ vaḥ
8.8.37.4,sādhayiṣye sva-māyayā
8.8.38.1,mithaḥ kalir abhūt teṣāṁ
8.8.38.2,tad-arthe tarṣa-cetasām
8.8.38.3,ahaṁ pūrvam ahaṁ pūrvaṁ
8.8.38.4,na tvaṁ na tvam iti prabho
8.8.39-40.1,devāḥ svaṁ bhāgam arhanti
8.8.39-40.2,ye tulyāyāsa-hetavaḥ
8.8.39-40.3,satra-yāga ivaitasminn
8.8.39-40.4,eṣa dharmaḥ sanātanaḥ
8.8.41-46.1,etasminn antare viṣṇuḥ
8.8.41-46.2,sarvopāya-vid īśvaraḥ
8.8.41-46.3,yoṣid-rūpam anirdeśyaṁ
8.8.41-46.4,dadhāra-paramādbhutam
8.9.1.1,śrī-śuka uvāca
8.9.2.1,aho rūpam aho dhāma
8.9.2.2,aho asyā navaṁ vayaḥ
8.9.2.3,iti te tām abhidrutya
8.9.2.4,papracchur jāta-hṛc-chayāḥ
8.9.3.1,kā tvaṁ kañja-palāśākṣi
8.9.3.2,kuto vā kiṁ cikīrṣasi
8.9.3.3,kasyāsi vada vāmoru
8.9.3.4,mathnatīva manāṁsi naḥ
8.9.4.1,na vayaṁ tvāmarair daityaiḥ
8.9.4.2,siddha-gandharva-cāraṇaiḥ
8.9.4.3,nāspṛṣṭa-pūrvāṁ jānīmo
8.9.4.4,lokeśaiś ca kuto nṛbhiḥ
8.9.5.1,nūnaṁ tvaṁ vidhinā subhrūḥ
8.9.5.2,preṣitāsi śarīriṇām
8.9.5.3,sarvendriya-manaḥ-prītiṁ
8.9.5.4,vidhātuṁ saghṛṇena kim
8.9.6.1,sā tvaṁ naḥ spardhamānānām
8.9.6.2,eka-vastuni mānini
8.9.6.3,jñātīnāṁ baddha-vairāṇāṁ
8.9.6.4,śaṁ vidhatsva sumadhyame
8.9.7.1,vayaṁ kaśyapa-dāyādā
8.9.7.2,bhrātaraḥ kṛta-pauruṣāḥ
8.9.7.3,vibhajasva yathā-nyāyaṁ
8.9.7.4,naiva bhedo yathā bhavet
8.9.8.1,ity upāmantrito daityair
8.9.8.2,māyā-yoṣid-vapur hariḥ
8.9.8.3,prahasya rucirāpāṅgair
8.9.8.4,nirīkṣann idam abravīt
8.9.9.1,śrī-bhagavān uvāca
8.9.10.1,sālāvṛkāṇāṁ strīṇāṁ ca
8.9.10.2,svairiṇīnāṁ sura-dviṣaḥ
8.9.10.3,sakhyāny āhur anityāni
8.9.10.4,nūtnaṁ nūtnaṁ vicinvatām
8.9.11.1,śrī-śuka uvāca
8.9.12.1,tato gṛhītvāmṛta-bhājanaṁ harir
8.9.12.2,babhāṣa īṣat-smita-śobhayā girā
8.9.12.3,yady abhyupetaṁ kva ca sādhv asādhu vā
8.9.12.4,kṛtaṁ mayā vo vibhaje sudhām imām
8.9.13.1,ity abhivyāhṛtaṁ tasyā
8.9.13.2,ākarṇyāsura-puṅgavāḥ
8.9.13.3,apramāṇa-vidas tasyās
8.9.13.4,tat tathety anvamaṁsata
8.9.14-15.1,athopoṣya kṛta-snānā
8.9.14-15.2,hutvā ca haviṣānalam
8.9.14-15.3,dattvā go-vipra-bhūtebhyaḥ
8.9.14-15.4,kṛta-svastyayanā dvijaiḥ
8.9.16-17.1,prāṅ-mukheṣūpaviṣṭeṣu
8.9.16-17.2,sureṣu ditijeṣu ca
8.9.16-17.3,dhūpāmodita-śālāyāṁ
8.9.16-17.4,juṣṭāyāṁ mālya-dīpakaiḥ
8.9.18.1,tāṁ śrī-sakhīṁ kanaka-kuṇḍala-cāru-karṇa-
8.9.18.2,nāsā-kapola-vadanāṁ para-devatākhyām
8.9.18.3,saṁvīkṣya sammumuhur utsmita-vīkṣaṇena
8.9.18.4,devāsurā vigalita-stana-paṭṭikāntām
8.9.19.1,asurāṇāṁ sudhā-dānaṁ
8.9.19.2,sarpāṇām iva durnayam
8.9.19.3,matvā jāti-nṛśaṁsānāṁ
8.9.19.4,na tāṁ vyabhajad acyutaḥ
8.9.20.1,kalpayitvā pṛthak paṅktīr
8.9.20.2,ubhayeṣāṁ jagat-patiḥ
8.9.20.3,tāṁś copaveśayām āsa
8.9.20.4,sveṣu sveṣu ca paṅktiṣu
8.9.21.1,daityān gṛhīta-kalaso
8.9.21.2,vañcayann upasañcaraiḥ
8.9.21.3,dūra-sthān pāyayām āsa
8.9.21.4,jarā-mṛtyu-harāṁ sudhām
8.9.22.1,te pālayantaḥ samayam
8.9.22.2,asurāḥ sva-kṛtaṁ nṛpa
8.9.22.3,tūṣṇīm āsan kṛta-snehāḥ
8.9.22.4,strī-vivāda-jugupsayā
8.9.23.1,tasyāṁ kṛtātipraṇayāḥ
8.9.23.2,praṇayāpāya-kātarāḥ
8.9.23.3,bahu-mānena cābaddhā
8.9.23.4,nocuḥ kiñcana vipriyam
8.9.24.1,deva-liṅga-praticchannaḥ
8.9.24.2,svarbhānur deva-saṁsadi
8.9.24.3,praviṣṭaḥ somam apibac
8.9.24.4,candrārkābhyāṁ ca sūcitaḥ
8.9.25.1,cakreṇa kṣura-dhāreṇa
8.9.25.2,jahāra pibataḥ śiraḥ
8.9.25.3,haris tasya kabandhas tu
8.9.25.4,sudhayāplāvito ’patat
8.9.26.1,śiras tv amaratāṁ nītam
8.9.26.2,ajo graham acīkḷpat
8.9.26.3,yas tu parvaṇi candrārkāv
8.9.26.4,abhidhāvati vaira-dhīḥ
8.9.27.1,pīta-prāye ’mṛte devair
8.9.27.2,bhagavān loka-bhāvanaḥ
8.9.27.3,paśyatām asurendrāṇāṁ
8.9.27.4,svaṁ rūpaṁ jagṛhe hariḥ
8.9.28.1,evaṁ surāsura-gaṇāḥ sama-deśa-kāla-
8.9.28.2,hetv-artha-karma-matayo ’pi phale vikalpāḥ
8.9.28.3,tatrāmṛtaṁ sura-gaṇāḥ phalam añjasāpur
8.9.28.4,yat-pāda-paṅkaja-rajaḥ-śrayaṇān na daityāḥ
8.9.29.1,yad yujyate ’su-vasu-karma-mano-vacobhir
8.9.29.2,dehātmajādiṣu nṛbhis tad asat pṛthaktvāt
8.9.29.3,tair eva sad bhavati yat kriyate ’pṛthaktvāt
8.9.29.4,sarvasya tad bhavati mūla-niṣecanaṁ yat
8.10.1.1,śrī-śuka uvāca
8.10.2.1,sādhayitvāmṛtaṁ rājan
8.10.2.2,pāyayitvā svakān surān
8.10.2.3,paśyatāṁ sarva-bhūtānāṁ
8.10.2.4,yayau garuḍa-vāhanaḥ
8.10.3.1,sapatnānāṁ parām ṛddhiṁ
8.10.3.2,dṛṣṭvā te diti-nandanāḥ
8.10.3.3,amṛṣyamāṇā utpetur
8.10.3.4,devān pratyudyatāyudhāḥ
8.10.4.1,tataḥ sura-gaṇāḥ sarve
8.10.4.2,sudhayā pītayaidhitāḥ
8.10.4.3,pratisaṁyuyudhuḥ śastrair
8.10.4.4,nārāyaṇa-padāśrayāḥ
8.10.5.1,tatra daivāsuro nāma
8.10.5.2,raṇaḥ parama-dāruṇaḥ
8.10.5.3,rodhasy udanvato rājaṁs
8.10.5.4,tumulo roma-harṣaṇaḥ
8.10.6.1,tatrānyonyaṁ sapatnās te
8.10.6.2,saṁrabdha-manaso raṇe
8.10.6.3,samāsādyāsibhir bāṇair
8.10.6.4,nijaghnur vividhāyudhaiḥ
8.10.7.1,śaṅkha-tūrya-mṛdaṅgānāṁ
8.10.7.2,bherī-ḍamariṇāṁ mahān
8.10.7.3,hasty-aśva-ratha-pattīnāṁ
8.10.7.4,nadatāṁ nisvano ’bhavat
8.10.8.1,rathino rathibhis tatra
8.10.8.2,pattibhiḥ saha pattayaḥ
8.10.8.3,hayā hayair ibhāś cebhaiḥ
8.10.8.4,samasajjanta saṁyuge
8.10.9.1,uṣṭraiḥ kecid ibhaiḥ kecid
8.10.9.2,apare yuyudhuḥ kharaiḥ
8.10.9.3,kecid gaura-mukhair ṛkṣair
8.10.9.4,dvīpibhir haribhir bhaṭāḥ
8.10.10-12.1,gṛdhraiḥ kaṅkair bakair anye
8.10.10-12.2,śyena-bhāsais timiṅgilaiḥ
8.10.10-12.3,śarabhair mahiṣaiḥ khaḍgair
8.10.10-12.4,go-vṛṣair gavayāruṇaiḥ
8.10.13-15.1,citra-dhvaja-paṭai rājann
8.10.13-15.2,ātapatraiḥ sitāmalaiḥ
8.10.13-15.3,mahā-dhanair vajra-daṇḍair
8.10.13-15.4,vyajanair bārha-cāmaraiḥ
8.10.16-18.1,vairocano baliḥ saṅkhye
8.10.16-18.2,so ’surāṇāṁ camū-patiḥ
8.10.16-18.3,yānaṁ vaihāyasaṁ nāma
8.10.16-18.4,kāma-gaṁ maya-nirmitam
8.10.19-24.1,tasyāsan sarvato yānair
8.10.19-24.2,yūthānāṁ patayo ’surāḥ
8.10.19-24.3,namuciḥ śambaro bāṇo
8.10.19-24.4,vipracittir ayomukhaḥ
8.10.25.1,airāvataṁ dik-kariṇam
8.10.25.2,ārūḍhaḥ śuśubhe sva-rāṭ
8.10.25.3,yathā sravat-prasravaṇam
8.10.25.4,udayādrim ahar-patiḥ
8.10.26.1,tasyāsan sarvato devā
8.10.26.2,nānā-vāha-dhvajāyudhāḥ
8.10.26.3,lokapālāḥ saha-gaṇair
8.10.26.4,vāyv-agni-varuṇādayaḥ
8.10.27.1,te ’nyonyam abhisaṁsṛtya
8.10.27.2,kṣipanto marmabhir mithaḥ
8.10.27.3,āhvayanto viśanto ’gre
8.10.27.4,yuyudhur dvandva-yodhinaḥ
8.10.28.1,yuyodha balir indreṇa
8.10.28.2,tārakeṇa guho ’syata
8.10.28.3,varuṇo hetināyudhyan
8.10.28.4,mitro rājan prahetinā
8.10.29.1,yamas tu kālanābhena
8.10.29.2,viśvakarmā mayena vai
8.10.29.3,śambaro yuyudhe tvaṣṭrā
8.10.29.4,savitrā tu virocanaḥ
8.10.30-31.1,aparājitena namucir
8.10.30-31.2,aśvinau vṛṣaparvaṇā
8.10.30-31.3,sūryo bali-sutair devo
8.10.30-31.4,bāṇa-jyeṣṭhaiḥ śatena ca
8.10.32-34.1,vṛṣākapis tu jambhena
8.10.32-34.2,mahiṣeṇa vibhāvasuḥ
8.10.32-34.3,ilvalaḥ saha vātāpir
8.10.32-34.4,brahma-putrair arindama
8.10.35.1,ta evam ājāv asurāḥ surendrā
8.10.35.2,dvandvena saṁhatya ca yudhyamānāḥ
8.10.35.3,anyonyam āsādya nijaghnur ojasā
8.10.35.4,jigīṣavas tīkṣṇa-śarāsi-tomaraiḥ
8.10.36.1,bhuśuṇḍibhiś cakra-gadarṣṭi-paṭṭiśaiḥ
8.10.36.2,śakty-ulmukaiḥ prāsa-paraśvadhair api
8.10.36.3,nistriṁśa-bhallaiḥ parighaiḥ samudgaraiḥ
8.10.36.4,sabhindipālaiś ca śirāṁsi cicchiduḥ
8.10.37.1,gajās turaṅgāḥ sarathāḥ padātayaḥ
8.10.37.2,sāroha-vāhā vividhā vikhaṇḍitāḥ
8.10.37.3,nikṛtta-bāhūru-śirodharāṅghrayaś
8.10.37.4,chinna-dhvajeṣvāsa-tanutra-bhūṣaṇāḥ
8.10.38.1,teṣāṁ padāghāta-rathāṅga-cūrṇitād
8.10.38.2,āyodhanād ulbaṇa utthitas tadā
8.10.38.3,reṇur diśaḥ khaṁ dyumaṇiṁ ca chādayan
8.10.38.4,nyavartatāsṛk-srutibhiḥ pariplutāt
8.10.39.1,śirobhir uddhūta-kirīṭa-kuṇḍalaiḥ
8.10.39.2,saṁrambha-dṛgbhiḥ paridaṣṭa-dacchadaiḥ
8.10.39.3,mahā-bhujaiḥ sābharaṇaiḥ sahāyudhaiḥ
8.10.39.4,sā prāstṛtā bhūḥ karabhorubhir babhau
8.10.40.1,kabandhās tatra cotpetuḥ
8.10.40.2,patita-sva-śiro-’kṣibhiḥ
8.10.40.3,udyatāyudha-dordaṇḍair
8.10.40.4,ādhāvanto bhaṭān mṛdhe
8.10.41.1,balir mahendraṁ daśabhis
8.10.41.2,tribhir airāvataṁ śaraiḥ
8.10.41.3,caturbhiś caturo vāhān
8.10.41.4,ekenāroham ārcchayat
8.10.42.1,sa tān āpatataḥ śakras
8.10.42.2,tāvadbhiḥ śīghra-vikramaḥ
8.10.42.3,ciccheda niśitair bhallair
8.10.42.4,asamprāptān hasann iva
8.10.43.1,tasya karmottamaṁ vīkṣya
8.10.43.2,durmarṣaḥ śaktim ādade
8.10.43.3,tāṁ jvalantīṁ maholkābhāṁ
8.10.43.4,hasta-sthām acchinad dhariḥ
8.10.44.1,tataḥ śūlaṁ tataḥ prāsaṁ
8.10.44.2,tatas tomaram ṛṣṭayaḥ
8.10.44.3,yad yac chastraṁ samādadyāt
8.10.44.4,sarvaṁ tad acchinad vibhuḥ
8.10.45.1,sasarjāthāsurīṁ māyām
8.10.45.2,antardhāna-gato ’suraḥ
8.10.45.3,tataḥ prādurabhūc chailaḥ
8.10.45.4,surānīkopari prabho
8.10.46.1,tato nipetus taravo
8.10.46.2,dahyamānā davāgninā
8.10.46.3,śilāḥ saṭaṅka-śikharāś
8.10.46.4,cūrṇayantyo dviṣad-balam
8.10.47.1,mahoragāḥ samutpetur
8.10.47.2,dandaśūkāḥ savṛścikāḥ
8.10.47.3,siṁha-vyāghra-varāhāś ca
8.10.47.4,mardayanto mahā-gajāḥ
8.10.48.1,yātudhānyaś ca śataśaḥ
8.10.48.2,śūla-hastā vivāsasaḥ
8.10.48.3,chindhi bhindhīti vādinyas
8.10.48.4,tathā rakṣo-gaṇāḥ prabho
8.10.49.1,tato mahā-ghanā vyomni
8.10.49.2,gambhīra-paruṣa-svanāḥ
8.10.49.3,aṅgārān mumucur vātair
8.10.49.4,āhatāḥ stanayitnavaḥ
8.10.50.1,sṛṣṭo daityena sumahān
8.10.50.2,vahniḥ śvasana-sārathiḥ
8.10.50.3,sāṁvartaka ivātyugro
8.10.50.4,vibudha-dhvajinīm adhāk
8.10.51.1,tataḥ samudra udvelaḥ
8.10.51.2,sarvataḥ pratyadṛśyata
8.10.51.3,pracaṇḍa-vātair uddhūta-
8.10.51.4,taraṅgāvarta-bhīṣaṇaḥ
8.10.52.1,evaṁ daityair mahā-māyair
8.10.52.2,alakṣya-gatibhī raṇe
8.10.52.3,sṛjyamānāsu māyāsu
8.10.52.4,viṣeduḥ sura-sainikāḥ
8.10.53.1,na tat-pratividhiṁ yatra
8.10.53.2,vidur indrādayo nṛpa
8.10.53.3,dhyātaḥ prādurabhūt tatra
8.10.53.4,bhagavān viśva-bhāvanaḥ
8.10.54.1,tataḥ suparṇāṁsa-kṛtāṅghri-pallavaḥ
8.10.54.2,piśaṅga-vāsā nava-kañja-locanaḥ
8.10.54.3,adṛśyatāṣṭāyudha-bāhur ullasac-
8.10.54.4,chrī-kaustubhānarghya-kirīṭa-kuṇḍalaḥ
8.10.55.1,tasmin praviṣṭe ’sura-kūṭa-karmajā
8.10.55.2,māyā vineśur mahinā mahīyasaḥ
8.10.55.3,svapno yathā hi pratibodha āgate
8.10.55.4,hari-smṛtiḥ sarva-vipad-vimokṣaṇam
8.10.56.1,dṛṣṭvā mṛdhe garuḍa-vāham ibhāri-vāha
8.10.56.2,āvidhya śūlam ahinod atha kālanemiḥ
8.10.56.3,tal līlayā garuḍa-mūrdhni patad gṛhītvā
8.10.56.4,tenāhanan nṛpa savāham ariṁ tryadhīśaḥ
8.10.57.1,mālī sumāly atibalau yudhi petatur yac-
8.10.57.2,cakreṇa kṛtta-śirasāv atha mālyavāṁs tam
8.10.57.3,āhatya tigma-gadayāhanad aṇḍajendraṁ
8.10.57.4,tāvac chiro ’cchinad arer nadato ’riṇādyaḥ
8.11.1.1,śrī-śuka uvāca
8.11.2.1,vairocanāya saṁrabdho
8.11.2.2,bhagavān pāka-śāsanaḥ
8.11.2.3,udayacchad yadā vajraṁ
8.11.2.4,prajā hā heti cukruśuḥ
8.11.3.1,vajra-pāṇis tam āhedaṁ
8.11.3.2,tiraskṛtya puraḥ-sthitam
8.11.3.3,manasvinaṁ susampannaṁ
8.11.3.4,vicarantaṁ mahā-mṛdhe
8.11.4.1,naṭavan mūḍha māyābhir
8.11.4.2,māyeśān no jigīṣasi
8.11.4.3,jitvā bālān nibaddhākṣān
8.11.4.4,naṭo harati tad-dhanam
8.11.5.1,ārurukṣanti māyābhir
8.11.5.2,utsisṛpsanti ye divam
8.11.5.3,tān dasyūn vidhunomy ajñān
8.11.5.4,pūrvasmāc ca padād adhaḥ
8.11.6.1,so ’haṁ durmāyinas te ’dya
8.11.6.2,vajreṇa śata-parvaṇā
8.11.6.3,śiro hariṣye mandātman
8.11.6.4,ghaṭasva jñātibhiḥ saha
8.11.7.1,śrī-balir uvāca
8.11.8.1,tad idaṁ kāla-raśanaṁ
8.11.8.2,jagat paśyanti sūrayaḥ
8.11.8.3,na hṛṣyanti na śocanti
8.11.8.4,tatra yūyam apaṇḍitāḥ
8.11.9.1,na vayaṁ manyamānānām
8.11.9.2,ātmānaṁ tatra sādhanam
8.11.9.3,giro vaḥ sādhu-śocyānāṁ
8.11.9.4,gṛhṇīmo marma-tāḍanāḥ
8.11.10.1,śrī-śuka uvāca
8.11.11.1,evaṁ nirākṛto devo
8.11.11.2,vairiṇā tathya-vādinā
8.11.11.3,nāmṛṣyat tad-adhikṣepaṁ
8.11.11.4,totrāhata iva dvipaḥ
8.11.12.1,prāharat kuliśaṁ tasmā
8.11.12.2,amoghaṁ para-mardanaḥ
8.11.12.3,sayāno nyapatad bhūmau
8.11.12.4,chinna-pakṣa ivācalaḥ
8.11.13.1,sakhāyaṁ patitaṁ dṛṣṭvā
8.11.13.2,jambho bali-sakhaḥ suhṛt
8.11.13.3,abhyayāt sauhṛdaṁ sakhyur
8.11.13.4,hatasyāpi samācaran
8.11.14.1,sa siṁha-vāha āsādya
8.11.14.2,gadām udyamya raṁhasā
8.11.14.3,jatrāv atāḍayac chakraṁ
8.11.14.4,gajaṁ ca sumahā-balaḥ
8.11.15.1,gadā-prahāra-vyathito
8.11.15.2,bhṛśaṁ vihvalito gajaḥ
8.11.15.3,jānubhyāṁ dharaṇīṁ spṛṣṭvā
8.11.15.4,kaśmalaṁ paramaṁ yayau
8.11.16.1,tato ratho mātalinā
8.11.16.2,haribhir daśa-śatair vṛtaḥ
8.11.16.3,ānīto dvipam utsṛjya
8.11.16.4,ratham āruruhe vibhuḥ
8.11.17.1,tasya tat pūjayan karma
8.11.17.2,yantur dānava-sattamaḥ
8.11.17.3,śūlena jvalatā taṁ tu
8.11.17.4,smayamāno ’hanan mṛdhe
8.11.18.1,sehe rujaṁ sudurmarṣāṁ
8.11.18.2,sattvam ālambya mātaliḥ
8.11.18.3,indro jambhasya saṅkruddho
8.11.18.4,vajreṇāpāharac chiraḥ
8.11.19.1,jambhaṁ śrutvā hataṁ tasya
8.11.19.2,jñātayo nāradād ṛṣeḥ
8.11.19.3,namuciś ca balaḥ pākas
8.11.19.4,tatrāpetus tvarānvitāḥ
8.11.20.1,vacobhiḥ paruṣair indram
8.11.20.2,ardayanto ’sya marmasu
8.11.20.3,śarair avākiran meghā
8.11.20.4,dhārābhir iva parvatam
8.11.21.1,harīn daśa-śatāny ājau
8.11.21.2,haryaśvasya balaḥ śaraiḥ
8.11.21.3,tāvadbhir ardayām āsa
8.11.21.4,yugapal laghu-hastavān
8.11.22.1,śatābhyāṁ mātaliṁ pāko
8.11.22.2,rathaṁ sāvayavaṁ pṛthak
8.11.22.3,sakṛt sandhāna-mokṣeṇa
8.11.22.4,tad adbhutam abhūd raṇe
8.11.23.1,namuciḥ pañca-daśabhiḥ
8.11.23.2,svarṇa-puṅkhair maheṣubhiḥ
8.11.23.3,āhatya vyanadat saṅkhye
8.11.23.4,satoya iva toyadaḥ
8.11.24.1,sarvataḥ śara-kūṭena
8.11.24.2,śakraṁ saratha-sārathim
8.11.24.3,chādayām āsur asurāḥ
8.11.24.4,prāvṛṭ-sūryam ivāmbudāḥ
8.11.25.1,alakṣayantas tam atīva vihvalā
8.11.25.2,vicukruśur deva-gaṇāḥ sahānugāḥ
8.11.25.3,anāyakāḥ śatru-balena nirjitā
8.11.25.4,vaṇik-pathā bhinna-navo yathārṇave
8.11.26.1,tatas turāṣāḍ iṣu-baddha-pañjarād
8.11.26.2,vinirgataḥ sāśva-ratha-dhvajāgraṇīḥ
8.11.26.3,babhau diśaḥ khaṁ pṛthivīṁ ca rocayan
8.11.26.4,sva-tejasā sūrya iva kṣapātyaye
8.11.27.1,nirīkṣya pṛtanāṁ devaḥ
8.11.27.2,parair abhyarditāṁ raṇe
8.11.27.3,udayacchad ripuṁ hantuṁ
8.11.27.4,vajraṁ vajra-dharo ruṣā
8.11.28.1,sa tenaivāṣṭa-dhāreṇa
8.11.28.2,śirasī bala-pākayoḥ
8.11.28.3,jñātīnāṁ paśyatāṁ rājañ
8.11.28.4,jahāra janayan bhayam
8.11.29.1,namucis tad-vadhaṁ dṛṣṭvā
8.11.29.2,śokāmarṣa-ruṣānvitaḥ
8.11.29.3,jighāṁsur indraṁ nṛpate
8.11.29.4,cakāra paramodyamam
8.11.30.1,aśmasāramayaṁ śūlaṁ
8.11.30.2,ghaṇṭāvad dhema-bhūṣaṇam
8.11.30.3,pragṛhyābhyadravat kruddho
8.11.30.4,hato ’sīti vitarjayan
8.11.30.5,prāhiṇod deva-rājāya
8.11.30.6,ninadan mṛga-rāḍ iva
8.11.31.1,tadāpatad gagana-tale mahā-javaṁ
8.11.31.2,vicicchide harir iṣubhiḥ sahasradhā
8.11.31.3,tam āhanan nṛpa kuliśena kandhare
8.11.31.4,ruṣānvitas tridaśa-patiḥ śiro haran
8.11.32.1,na tasya hi tvacam api vajra ūrjito
8.11.32.2,bibheda yaḥ sura-patinaujaseritaḥ
8.11.32.3,tad adbhutaṁ param ativīrya-vṛtra-bhit
8.11.32.4,tiraskṛto namuci-śirodhara-tvacā
8.11.33.1,tasmād indro ’bibhec chatror
8.11.33.2,vajraḥ pratihato yataḥ
8.11.33.3,kim idaṁ daiva-yogena
8.11.33.4,bhūtaṁ loka-vimohanam
8.11.34.1,yena me pūrvam adrīṇāṁ
8.11.34.2,pakṣa-cchedaḥ prajātyaye
8.11.34.3,kṛto niviśatāṁ bhāraiḥ
8.11.34.4,patattraiḥ patatāṁ bhuvi
8.11.35.1,tapaḥ-sāramayaṁ tvāṣṭraṁ
8.11.35.2,vṛtro yena vipāṭitaḥ
8.11.35.3,anye cāpi balopetāḥ
8.11.35.4,sarvāstrair akṣata-tvacaḥ
8.11.36.1,so ’yaṁ pratihato vajro
8.11.36.2,mayā mukto ’sure ’lpake
8.11.36.3,nāhaṁ tad ādade daṇḍaṁ
8.11.36.4,brahma-tejo ’py akāraṇam
8.11.37.1,iti śakraṁ viṣīdantam
8.11.37.2,āha vāg aśarīriṇī
8.11.37.3,nāyaṁ śuṣkair atho nārdrair
8.11.37.4,vadham arhati dānavaḥ
8.11.38.1,mayāsmai yad varo datto
8.11.38.2,mṛtyur naivārdra-śuṣkayoḥ
8.11.38.3,ato ’nyaś cintanīyas te
8.11.38.4,upāyo maghavan ripoḥ
8.11.39.1,tāṁ daivīṁ giram ākarṇya
8.11.39.2,maghavān susamāhitaḥ
8.11.39.3,dhyāyan phenam athāpaśyad
8.11.39.4,upāyam ubhayātmakam
8.11.40.1,na śuṣkeṇa na cārdreṇa
8.11.40.2,jahāra namuceḥ śiraḥ
8.11.40.3,taṁ tuṣṭuvur muni-gaṇā
8.11.40.4,mālyaiś cāvākiran vibhum
8.11.41.1,gandharva-mukhyau jagatur
8.11.41.2,viśvāvasu-parāvasū
8.11.41.3,deva-dundubhayo nedur
8.11.41.4,nartakyo nanṛtur mudā
8.11.42.1,anye ’py evaṁ pratidvandvān
8.11.42.2,vāyv-agni-varuṇādayaḥ
8.11.42.3,sūdayām āsur asurān
8.11.42.4,mṛgān kesariṇo yathā
8.11.43.1,brahmaṇā preṣito devān
8.11.43.2,devarṣir nārado nṛpa
8.11.43.3,vārayām āsa vibudhān
8.11.43.4,dṛṣṭvā dānava-saṅkṣayam
8.11.44.1,śrī-nārada uvāca
8.11.45.1,śrī-śuka uvāca
8.11.46.1,ye ’vaśiṣṭā raṇe tasmin
8.11.46.2,nāradānumatena te
8.11.46.3,baliṁ vipannam ādāya
8.11.46.4,astaṁ girim upāgaman
8.11.47.1,tatrāvinaṣṭāvayavān
8.11.47.2,vidyamāna-śirodharān
8.11.47.3,uśanā jīvayām āsa
8.11.47.4,saṁjīvanyā sva-vidyayā
8.11.48.1,baliś cośanasā spṛṣṭaḥ
8.11.48.2,pratyāpannendriya-smṛtiḥ
8.11.48.3,parājito ’pi nākhidyal
8.11.48.4,loka-tattva-vicakṣaṇaḥ
8.12.1-2.1,śrī-bādarāyaṇir uvāca
8.12.3.1,sabhājito bhagavatā
8.12.3.2,sādaraṁ somayā bhavaḥ
8.12.3.3,sūpaviṣṭa uvācedaṁ
8.12.3.4,pratipūjya smayan harim
8.12.4.1,śrī-mahādeva uvāca
8.12.5.1,ādy-antāv asya yan madhyam
8.12.5.2,idam anyad ahaṁ bahiḥ
8.12.5.3,yato ’vyayasya naitāni
8.12.5.4,tat satyaṁ brahma cid bhavān
8.12.6.1,tavaiva caraṇāmbhojaṁ
8.12.6.2,śreyas-kāmā nirāśiṣaḥ
8.12.6.3,visṛjyobhayataḥ saṅgaṁ
8.12.6.4,munayaḥ samupāsate
8.12.7.1,tvaṁ brahma pūrṇam amṛtaṁ viguṇaṁ viśokam
8.12.7.2,ānanda-mātram avikāram ananyad anyat
8.12.7.3,viśvasya hetur udaya-sthiti-saṁyamānām
8.12.7.4,ātmeśvaraś ca tad-apekṣatayānapekṣaḥ
8.12.8.1,ekas tvam eva sad asad dvayam advayaṁ ca
8.12.8.2,svarṇaṁ kṛtākṛtam iveha na vastu-bhedaḥ
8.12.8.3,ajñānatas tvayi janair vihito vikalpo
8.12.8.4,yasmād guṇa-vyatikaro nirupādhikasya
8.12.9.1,tvāṁ brahma kecid avayanty uta dharmam eke
8.12.9.2,eke paraṁ sad-asatoḥ puruṣaṁ pareśam
8.12.9.3,anye ’vayanti nava-śakti-yutaṁ paraṁ tvāṁ
8.12.9.4,kecin mahā-puruṣam avyayam ātma-tantram
8.12.10.1,nāhaṁ parāyur ṛṣayo na marīci-mukhyā
8.12.10.2,jānanti yad-viracitaṁ khalu sattva-sargāḥ
8.12.10.3,yan-māyayā muṣita-cetasa īśa daitya-
8.12.10.4,martyādayaḥ kim uta śaśvad-abhadra-vṛttāḥ
8.12.11.1,sa tvaṁ samīhitam adaḥ sthiti-janma-nāśaṁ
8.12.11.2,bhūtehitaṁ ca jagato bhava-bandha-mokṣau
8.12.11.3,vāyur yathā viśati khaṁ ca carācarākhyaṁ
8.12.11.4,sarvaṁ tad-ātmakatayāvagamo ’varuntse
8.12.12.1,avatārā mayā dṛṣṭā
8.12.12.2,ramamāṇasya te guṇaiḥ
8.12.12.3,so ’haṁ tad draṣṭum icchāmi
8.12.12.4,yat te yoṣid-vapur dhṛtam
8.12.13.1,yena sammohitā daityāḥ
8.12.13.2,pāyitāś cāmṛtaṁ surāḥ
8.12.13.3,tad didṛkṣava āyātāḥ
8.12.13.4,paraṁ kautūhalaṁ hi naḥ
8.12.14.1,śrī-śuka uvāca
8.12.15.1,śrī-bhagavān uvāca
8.12.16.1,tat te ’haṁ darśayiṣyāmi
8.12.16.2,didṛkṣoḥ sura-sattama
8.12.16.3,kāmināṁ bahu mantavyaṁ
8.12.16.4,saṅkalpa-prabhavodayam
8.12.17.1,śrī-śuka uvāca
8.12.18.1,tato dadarśopavane vara-striyaṁ
8.12.18.2,vicitra-puṣpāruṇa-pallava-drume
8.12.18.3,vikrīḍatīṁ kanduka-līlayā lasad-
8.12.18.4,dukūla-paryasta-nitamba-mekhalām
8.12.19.1,āvartanodvartana-kampita-stana-
8.12.19.2,prakṛṣṭa-hāroru-bharaiḥ pade pade
8.12.19.3,prabhajyamānām iva madhyataś calat-
8.12.19.4,pada-pravālaṁ nayatīṁ tatas tataḥ
8.12.20.1,dikṣu bhramat-kanduka-cāpalair bhṛśaṁ
8.12.20.2,prodvigna-tārāyata-lola-locanām
8.12.20.3,sva-karṇa-vibhrājita-kuṇḍalollasat-
8.12.20.4,kapola-nīlālaka-maṇḍitānanām
8.12.21.1,ślathad dukūlaṁ kabarīṁ ca vicyutāṁ
8.12.21.2,sannahyatīṁ vāma-kareṇa valgunā
8.12.21.3,vinighnatīm anya-kareṇa kandukaṁ
8.12.21.4,vimohayantīṁ jagad-ātma-māyayā
8.12.22.1,tāṁ vīkṣya deva iti kanduka-līlayeṣad-
8.12.22.2,vrīḍāsphuṭa-smita-visṛṣṭa-kaṭākṣa-muṣṭaḥ
8.12.22.3,strī-prekṣaṇa-pratisamīkṣaṇa-vihvalātmā
8.12.22.4,nātmānam antika umāṁ sva-gaṇāṁś ca veda
8.12.23.1,tasyāḥ karāgrāt sa tu kanduko yadā
8.12.23.2,gato vidūraṁ tam anuvrajat-striyāḥ
8.12.23.3,vāsaḥ sasūtraṁ laghu māruto ’harad
8.12.23.4,bhavasya devasya kilānupaśyataḥ
8.12.24.1,evaṁ tāṁ rucirāpāṅgīṁ
8.12.24.2,darśanīyāṁ manoramām
8.12.24.3,dṛṣṭvā tasyāṁ manaś cakre
8.12.24.4,viṣajjantyāṁ bhavaḥ kila
8.12.25.1,tayāpahṛta-vijñānas
8.12.25.2,tat-kṛta-smara-vihvalaḥ
8.12.25.3,bhavānyā api paśyantyā
8.12.25.4,gata-hrīs tat-padaṁ yayau
8.12.26.1,sā tam āyāntam ālokya
8.12.26.2,vivastrā vrīḍitā bhṛśam
8.12.26.3,nilīyamānā vṛkṣeṣu
8.12.26.4,hasantī nānvatiṣṭhata
8.12.27.1,tām anvagacchad bhagavān
8.12.27.2,bhavaḥ pramuṣitendriyaḥ
8.12.27.3,kāmasya ca vaśaṁ nītaḥ
8.12.27.4,kareṇum iva yūthapaḥ
8.12.28.1,so ’nuvrajyātivegena
8.12.28.2,gṛhītvānicchatīṁ striyam
8.12.28.3,keśa-bandha upānīya
8.12.28.4,bāhubhyāṁ pariṣasvaje
8.12.29-30.1,sopagūḍhā bhagavatā
8.12.29-30.2,kariṇā kariṇī yathā
8.12.29-30.3,itas tataḥ prasarpantī
8.12.29-30.4,viprakīrṇa-śiroruhā
8.12.31.1,tasyāsau padavīṁ rudro
8.12.31.2,viṣṇor adbhuta-karmaṇaḥ
8.12.31.3,pratyapadyata kāmena
8.12.31.4,vairiṇeva vinirjitaḥ
8.12.32.1,tasyānudhāvato retaś
8.12.32.2,caskandāmogha-retasaḥ
8.12.32.3,śuṣmiṇo yūthapasyeva
8.12.32.4,vāsitām anudhāvataḥ
8.12.33.1,yatra yatrāpatan mahyāṁ
8.12.33.2,retas tasya mahātmanaḥ
8.12.33.3,tāni rūpyasya hemnaś ca
8.12.33.4,kṣetrāṇy āsan mahī-pate
8.12.34.1,sarit-saraḥsu śaileṣu
8.12.34.2,vaneṣūpavaneṣu ca
8.12.34.3,yatra kva cāsann ṛṣayas
8.12.34.4,tatra sannihito haraḥ
8.12.35.1,skanne retasi so ’paśyad
8.12.35.2,ātmānaṁ deva-māyayā
8.12.35.3,jaḍīkṛtaṁ nṛpa-śreṣṭha
8.12.35.4,sannyavartata kaśmalāt
8.12.36.1,athāvagata-māhātmya
8.12.36.2,ātmano jagad-ātmanaḥ
8.12.36.3,aparijñeya-vīryasya
8.12.36.4,na mene tad u hādbhutam
8.12.37.1,tam aviklavam avrīḍam
8.12.37.2,ālakṣya madhusūdanaḥ
8.12.37.3,uvāca parama-prīto
8.12.37.4,bibhrat svāṁ pauruṣīṁ tanum
8.12.38.1,śrī-bhagavān uvāca
8.12.39.1,ko nu me ’titaren māyāṁ
8.12.39.2,viṣaktas tvad-ṛte pumān
8.12.39.3,tāṁs tān visṛjatīṁ bhāvān
8.12.39.4,dustarām akṛtātmabhiḥ
8.12.40.1,seyaṁ guṇa-mayī māyā
8.12.40.2,na tvām abhibhaviṣyati
8.12.40.3,mayā sametā kālena
8.12.40.4,kāla-rūpeṇa bhāgaśaḥ
8.12.41.1,śrī-śuka uvāca
8.12.42.1,ātmāṁśa-bhūtāṁ tāṁ māyāṁ
8.12.42.2,bhavānīṁ bhagavān bhavaḥ
8.12.42.3,sammatām ṛṣi-mukhyānāṁ
8.12.42.4,prītyācaṣṭātha bhārata
8.12.43.1,ayi vyapaśyas tvam ajasya māyāṁ
8.12.43.2,parasya puṁsaḥ para-devatāyāḥ
8.12.43.3,ahaṁ kalānām ṛṣabho ’pi muhye
8.12.43.4,yayāvaśo ’nye kim utāsvatantrāḥ
8.12.44.1,yaṁ mām apṛcchas tvam upetya yogāt
8.12.44.2,samā-sahasrānta upārataṁ vai
8.12.44.3,sa eṣa sākṣāt puruṣaḥ purāṇo
8.12.44.4,na yatra kālo viśate na vedaḥ
8.12.45.1,śrī-śuka uvāca
8.12.46.1,etan muhuḥ kīrtayato ’nuśṛṇvato
8.12.46.2,na riṣyate jātu samudyamaḥ kvacit
8.12.46.3,yad uttamaśloka-guṇānuvarṇanaṁ
8.12.46.4,samasta-saṁsāra-pariśramāpaham
8.12.47.1,asad-aviṣayam aṅghriṁ bhāva-gamyaṁ prapannān
8.12.47.2,amṛtam amara-varyān āśayat sindhu-mathyam
8.12.47.3,kapaṭa-yuvati-veṣo mohayan yaḥ surārīṁs
8.12.47.4,tam aham upasṛtānāṁ kāma-pūraṁ nato ’smi
8.13.1.1,śrī-śuka uvāca
8.13.2-3.1,ikṣvākur nabhagaś caiva
8.13.2-3.2,dhṛṣṭaḥ śaryātir eva ca
8.13.2-3.3,nariṣyanto ’tha nābhāgaḥ
8.13.2-3.4,saptamo diṣṭa ucyate
8.13.4.1,ādityā vasavo rudrā
8.13.4.2,viśvedevā marud-gaṇāḥ
8.13.4.3,aśvināv ṛbhavo rājann
8.13.4.4,indras teṣāṁ purandaraḥ
8.13.5.1,kaśyapo ’trir vasiṣṭhaś ca
8.13.5.2,viśvāmitro ’tha gautamaḥ
8.13.5.3,jamadagnir bharadvāja
8.13.5.4,iti saptarṣayaḥ smṛtāḥ
8.13.6.1,atrāpi bhagavaj-janma
8.13.6.2,kaśyapād aditer abhūt
8.13.6.3,ādityānām avarajo
8.13.6.4,viṣṇur vāmana-rūpa-dhṛk
8.13.7.1,saṅkṣepato mayoktāni
8.13.7.2,sapta-manvantarāṇi te
8.13.7.3,bhaviṣyāṇy atha vakṣyāmi
8.13.7.4,viṣṇoḥ śaktyānvitāni ca
8.13.8.1,vivasvataś ca dve jāye
8.13.8.2,viśvakarma-sute ubhe
8.13.8.3,saṁjñā chāyā ca rājendra
8.13.8.4,ye prāg abhihite tava
8.13.9.1,tṛtīyāṁ vaḍavām eke
8.13.9.2,tāsāṁ saṁjñā-sutās trayaḥ
8.13.9.3,yamo yamī śrāddhadevaś
8.13.9.4,chāyāyāś ca sutāñ chṛṇu
8.13.10.1,sāvarṇis tapatī kanyā
8.13.10.2,bhāryā saṁvaraṇasya yā
8.13.10.3,śanaiścaras tṛtīyo ’bhūd
8.13.10.4,aśvinau vaḍavātmajau
8.13.11.1,aṣṭame ’ntara āyāte
8.13.11.2,sāvarṇir bhavitā manuḥ
8.13.11.3,nirmoka-virajaskādyāḥ
8.13.11.4,sāvarṇi-tanayā nṛpa
8.13.12.1,tatra devāḥ sutapaso
8.13.12.2,virajā amṛtaprabhāḥ
8.13.12.3,teṣāṁ virocana-suto
8.13.12.4,balir indro bhaviṣyati
8.13.13.1,dattvemāṁ yācamānāya
8.13.13.2,viṣṇave yaḥ pada-trayam
8.13.13.3,rāddham indra-padaṁ hitvā
8.13.13.4,tataḥ siddhim avāpsyati
8.13.14.1,yo ’sau bhagavatā baddhaḥ
8.13.14.2,prītena sutale punaḥ
8.13.14.3,niveśito ’dhike svargād
8.13.14.4,adhunāste sva-rāḍ iva
8.13.15-16.1,gālavo dīptimān rāmo
8.13.15-16.2,droṇa-putraḥ kṛpas tathā
8.13.15-16.3,ṛṣyaśṛṅgaḥ pitāsmākaṁ
8.13.15-16.4,bhagavān bādarāyaṇaḥ
8.13.17.1,devaguhyāt sarasvatyāṁ
8.13.17.2,sārvabhauma iti prabhuḥ
8.13.17.3,sthānaṁ purandarād dhṛtvā
8.13.17.4,balaye dāsyatīśvaraḥ
8.13.18.1,navamo dakṣa-sāvarṇir
8.13.18.2,manur varuṇa-sambhavaḥ
8.13.18.3,bhūtaketur dīptaketur
8.13.18.4,ity ādyās tat-sutā nṛpa
8.13.19.1,pārā-marīcigarbhādyā
8.13.19.2,devā indro ’dbhutaḥ smṛtaḥ
8.13.19.3,dyutimat-pramukhās tatra
8.13.19.4,bhaviṣyanty ṛṣayas tataḥ
8.13.20.1,āyuṣmato ’mbudhārāyām
8.13.20.2,ṛṣabho bhagavat-kalā
8.13.20.3,bhavitā yena saṁrāddhāṁ
8.13.20.4,tri-lokīṁ bhokṣyate ’dbhutaḥ
8.13.21.1,daśamo brahma-sāvarṇir
8.13.21.2,upaśloka-suto manuḥ
8.13.21.3,tat-sutā bhūriṣeṇādyā
8.13.21.4,haviṣmat pramukhā dvijāḥ
8.13.22.1,haviṣmān sukṛtaḥ satyo
8.13.22.2,jayo mūrtis tadā dvijāḥ
8.13.22.3,suvāsana-viruddhādyā
8.13.22.4,devāḥ śambhuḥ sureśvaraḥ
8.13.23.1,viṣvakseno viṣūcyāṁ tu
8.13.23.2,śambhoḥ sakhyaṁ kariṣyati
8.13.23.3,jātaḥ svāṁśena bhagavān
8.13.23.4,gṛhe viśvasṛjo vibhuḥ
8.13.24.1,manur vai dharma-sāvarṇir
8.13.24.2,ekādaśama ātmavān
8.13.24.3,anāgatās tat-sutāś ca
8.13.24.4,satyadharmādayo daśa
8.13.25.1,vihaṅgamāḥ kāmagamā
8.13.25.2,nirvāṇarucayaḥ surāḥ
8.13.25.3,indraś ca vaidhṛtas teṣām
8.13.25.4,ṛṣayaś cāruṇādayaḥ
8.13.26.1,āryakasya sutas tatra
8.13.26.2,dharmasetur iti smṛtaḥ
8.13.26.3,vaidhṛtāyāṁ harer aṁśas
8.13.26.4,tri-lokīṁ dhārayiṣyati
8.13.27.1,bhavitā rudra-sāvarṇī
8.13.27.2,rājan dvādaśamo manuḥ
8.13.27.3,devavān upadevaś ca
8.13.27.4,devaśreṣṭhādayaḥ sutāḥ
8.13.28.1,ṛtadhāmā ca tatrendro
8.13.28.2,devāś ca haritādayaḥ
8.13.28.3,ṛṣayaś ca tapomūrtis
8.13.28.4,tapasvy āgnīdhrakādayaḥ
8.13.29.1,svadhāmākhyo harer aṁśaḥ
8.13.29.2,sādhayiṣyati tan-manoḥ
8.13.29.3,antaraṁ satyasahasaḥ
8.13.29.4,sunṛtāyāḥ suto vibhuḥ
8.13.30.1,manus trayodaśo bhāvyo
8.13.30.2,deva-sāvarṇir ātmavān
8.13.30.3,citrasena-vicitrādyā
8.13.30.4,deva-sāvarṇi-dehajāḥ
8.13.31.1,devāḥ sukarma-sutrāma-
8.13.31.2,saṁjñā indro divaspatiḥ
8.13.31.3,nirmoka-tattvadarśādyā
8.13.31.4,bhaviṣyanty ṛṣayas tadā
8.13.32.1,devahotrasya tanaya
8.13.32.2,upahartā divaspateḥ
8.13.32.3,yogeśvaro harer aṁśo
8.13.32.4,bṛhatyāṁ sambhaviṣyati
8.13.33.1,manur vā indra-sāvarṇiś
8.13.33.2,caturdaśama eṣyati
8.13.33.3,uru-gambhīra-budhādyā
8.13.33.4,indra-sāvarṇi-vīryajāḥ
8.13.34.1,pavitrāś cākṣuṣā devāḥ
8.13.34.2,śucir indro bhaviṣyati
8.13.34.3,agnir bāhuḥ śuciḥ śuddho
8.13.34.4,māgadhādyās tapasvinaḥ
8.13.35.1,satrāyaṇasya tanayo
8.13.35.2,bṛhadbhānus tadā hariḥ
8.13.35.3,vitānāyāṁ mahārāja
8.13.35.4,kriyā-tantūn vitāyitā
8.13.36.1,rājaṁś caturdaśaitāni
8.13.36.2,tri-kālānugatāni te
8.13.36.3,proktāny ebhir mitaḥ kalpo
8.13.36.4,yuga-sāhasra-paryayaḥ
8.14.1.1,śrī-rājovāca
8.14.2.1,śrī-ṛṣir uvāca
8.14.3.1,yajñādayo yāḥ kathitāḥ
8.14.3.2,pauruṣyas tanavo nṛpa
8.14.3.3,manv-ādayo jagad-yātrāṁ
8.14.3.4,nayanty ābhiḥ pracoditāḥ
8.14.4.1,catur-yugānte kālena
8.14.4.2,grastāñ chruti-gaṇān yathā
8.14.4.3,tapasā ṛṣayo ’paśyan
8.14.4.4,yato dharmaḥ sanātanaḥ
8.14.5.1,tato dharmaṁ catuṣpādaṁ
8.14.5.2,manavo hariṇoditāḥ
8.14.5.3,yuktāḥ sañcārayanty addhā
8.14.5.4,sve sve kāle mahīṁ nṛpa
8.14.6.1,pālayanti prajā-pālā
8.14.6.2,yāvad antaṁ vibhāgaśaḥ
8.14.6.3,yajña-bhāga-bhujo devā
8.14.6.4,ye ca tatrānvitāś ca taiḥ
8.14.7.1,indro bhagavatā dattāṁ
8.14.7.2,trailokya-śriyam ūrjitām
8.14.7.3,bhuñjānaḥ pāti lokāṁs trīn
8.14.7.4,kāmaṁ loke pravarṣati
8.14.8.1,jñānaṁ cānuyugaṁ brūte
8.14.8.2,hariḥ siddha-svarūpa-dhṛk
8.14.8.3,ṛṣi-rūpa-dharaḥ karma
8.14.8.4,yogaṁ yogeśa-rūpa-dhṛk
8.14.9.1,sargaṁ prajeśa-rūpeṇa
8.14.9.2,dasyūn hanyāt svarāḍ-vapuḥ
8.14.9.3,kāla-rūpeṇa sarveṣām
8.14.9.4,abhāvāya pṛthag guṇaḥ
8.14.10.1,stūyamāno janair ebhir
8.14.10.2,māyayā nāma-rūpayā
8.14.10.3,vimohitātmabhir nānā-
8.14.10.4,darśanair na ca dṛśyate
8.14.11.1,etat kalpa-vikalpasya
8.14.11.2,pramāṇaṁ parikīrtitam
8.14.11.3,yatra manvantarāṇy āhuś
8.14.11.4,caturdaśa purāvidaḥ
8.15.1-2.1,śrī-rājovāca
8.15.3.1,śrī-śuka uvāca
8.15.4.1,taṁ brāhmaṇā bhṛgavaḥ prīyamāṇā
8.15.4.2,ayājayan viśvajitā tri-ṇākam
8.15.4.3,jigīṣamāṇaṁ vidhinābhiṣicya
8.15.4.4,mahābhiṣekeṇa mahānubhāvāḥ
8.15.5.1,tato rathaḥ kāñcana-paṭṭa-naddho
8.15.5.2,hayāś ca haryaśva-turaṅga-varṇāḥ
8.15.5.3,dhvajaś ca siṁhena virājamāno
8.15.5.4,hutāśanād āsa havirbhir iṣṭāt
8.15.6.1,dhanuś ca divyaṁ puraṭopanaddhaṁ
8.15.6.2,tūṇāv ariktau kavacaṁ ca divyam
8.15.6.3,pitāmahas tasya dadau ca mālām
8.15.6.4,amlāna-puṣpāṁ jalajaṁ ca śukraḥ
8.15.7.1,evaṁ sa viprārjita-yodhanārthas
8.15.7.2,taiḥ kalpita-svastyayano ’tha viprān
8.15.7.3,pradakṣiṇī-kṛtya kṛta-praṇāmaḥ
8.15.7.4,prahrādam āmantrya namaś-cakāra
8.15.8-9.1,athāruhya rathaṁ divyaṁ
8.15.8-9.2,bhṛgu-dattaṁ mahārathaḥ
8.15.8-9.3,susrag-dharo ’tha sannahya
8.15.8-9.4,dhanvī khaḍgī dhṛteṣudhiḥ
8.15.10-11.1,tulyaiśvarya-bala-śrībhiḥ
8.15.10-11.2,sva-yūthair daitya-yūthapaiḥ
8.15.10-11.3,pibadbhir iva khaṁ dṛgbhir
8.15.10-11.4,dahadbhiḥ paridhīn iva
8.15.12.1,ramyām upavanodyānaiḥ
8.15.12.2,śrīmadbhir nandanādibhiḥ
8.15.12.3,kūjad-vihaṅga-mithunair
8.15.12.4,gāyan-matta-madhuvrataiḥ
8.15.12.5,pravāla-phala-puṣporu-
8.15.12.6,bhāra-śākhāmara-drumaiḥ
8.15.13.1,haṁsa-sārasa-cakrāhva-
8.15.13.2,kāraṇḍava-kulākulāḥ
8.15.13.3,nalinyo yatra krīḍanti
8.15.13.4,pramadāḥ sura-sevitāḥ
8.15.14.1,ākāśa-gaṅgayā devyā
8.15.14.2,vṛtāṁ parikha-bhūtayā
8.15.14.3,prākāreṇāgni-varṇena
8.15.14.4,sāṭṭālenonnatena ca
8.15.15.1,rukma-paṭṭa-kapāṭaiś ca
8.15.15.2,dvāraiḥ sphaṭika-gopuraiḥ
8.15.15.3,juṣṭāṁ vibhakta-prapathāṁ
8.15.15.4,viśvakarma-vinirmitām
8.15.16.1,sabhā-catvara-rathyāḍhyāṁ
8.15.16.2,vimānair nyarbudair yutām
8.15.16.3,śṛṅgāṭakair maṇimayair
8.15.16.4,vajra-vidruma-vedibhiḥ
8.15.17.1,yatra nitya-vayo-rūpāḥ
8.15.17.2,śyāmā viraja-vāsasaḥ
8.15.17.3,bhrājante rūpavan-nāryo
8.15.17.4,hy arcirbhir iva vahnayaḥ
8.15.18.1,sura-strī-keśa-vibhraṣṭa-
8.15.18.2,nava-saugandhika-srajām
8.15.18.3,yatrāmodam upādāya
8.15.18.4,mārga āvāti mārutaḥ
8.15.19.1,hema-jālākṣa-nirgacchad-
8.15.19.2,dhūmenāguru-gandhinā
8.15.19.3,pāṇḍureṇa praticchanna-
8.15.19.4,mārge yānti sura-priyāḥ
8.15.20.1,muktā-vitānair maṇi-hema-ketubhir
8.15.20.2,nānā-patākā-valabhībhir āvṛtām
8.15.20.3,śikhaṇḍi-pārāvata-bhṛṅga-nāditāṁ
8.15.20.4,vaimānika-strī-kala-gīta-maṅgalām
8.15.21.1,mṛdaṅga-śaṅkhānaka-dundubhi-svanaiḥ
8.15.21.2,satāla-vīṇā-murajeṣṭa-veṇubhiḥ
8.15.21.3,nṛtyaiḥ savādyair upadeva-gītakair
8.15.21.4,manoramāṁ sva-prabhayā jita-prabhām
8.15.22.1,yāṁ na vrajanty adharmiṣṭhāḥ
8.15.22.2,khalā bhūta-druhaḥ śaṭhāḥ
8.15.22.3,māninaḥ kāmino lubdhā
8.15.22.4,ebhir hīnā vrajanti yat
8.15.23.1,tāṁ deva-dhānīṁ sa varūthinī-patir
8.15.23.2,bahiḥ samantād rurudhe pṛtanyayā
8.15.23.3,ācārya-dattaṁ jalajaṁ mahā-svanaṁ
8.15.23.4,dadhmau prayuñjan bhayam indra-yoṣitām
8.15.24.1,maghavāṁs tam abhipretya
8.15.24.2,baleḥ paramam udyamam
8.15.24.3,sarva-deva-gaṇopeto
8.15.24.4,gurum etad uvāca ha
8.15.25.1,bhagavann udyamo bhūyān
8.15.25.2,baler naḥ pūrva-vairiṇaḥ
8.15.25.3,aviṣahyam imaṁ manye
8.15.25.4,kenāsīt tejasorjitaḥ
8.15.26.1,nainaṁ kaścit kuto vāpi
8.15.26.2,prativyoḍhum adhīśvaraḥ
8.15.26.3,pibann iva mukhenedaṁ
8.15.26.4,lihann iva diśo daśa
8.15.26.5,dahann iva diśo dṛgbhiḥ
8.15.26.6,saṁvartāgnir ivotthitaḥ
8.15.27.1,brūhi kāraṇam etasya
8.15.27.2,durdharṣatvasya mad-ripoḥ
8.15.27.3,ojaḥ saho balaṁ tejo
8.15.27.4,yata etat samudyamaḥ
8.15.28.1,śrī-gurur uvāca
8.15.29.1,ojasvinaṁ baliṁ jetuṁ
8.15.29.2,na samartho ’sti kaścana
8.15.29.3,bhavad-vidho bhavān vāpi
8.15.29.4,varjayitveśvaraṁ harim
8.15.30.1,tasmān nilayam utsṛjya
8.15.30.2,yūyaṁ sarve tri-viṣṭapam
8.15.30.3,yāta kālaṁ pratīkṣanto
8.15.30.4,yataḥ śatror viparyayaḥ
8.15.31.1,eṣa vipra-balodarkaḥ
8.15.31.2,sampraty ūrjita-vikramaḥ
8.15.31.3,teṣām evāpamānena
8.15.31.4,sānubandho vinaṅkṣyati
8.15.32.1,evaṁ sumantritārthās te
8.15.32.2,guruṇārthānudarśinā
8.15.32.3,hitvā tri-viṣṭapaṁ jagmur
8.15.32.4,gīrvāṇāḥ kāma-rūpiṇaḥ
8.15.33.1,deveṣv atha nilīneṣu
8.15.33.2,balir vairocanaḥ purīm
8.15.33.3,deva-dhānīm adhiṣṭhāya
8.15.33.4,vaśaṁ ninye jagat-trayam
8.15.34.1,taṁ viśva-jayinaṁ śiṣyaṁ
8.15.34.2,bhṛgavaḥ śiṣya-vatsalāḥ
8.15.34.3,śatena hayamedhānām
8.15.34.4,anuvratam ayājayan
8.15.35.1,tatas tad-anubhāvena
8.15.35.2,bhuvana-traya-viśrutām
8.15.35.3,kīrtiṁ dikṣu-vitanvānaḥ
8.15.35.4,sa reja uḍurāḍ iva
8.15.36.1,bubhuje ca śriyaṁ svṛddhāṁ
8.15.36.2,dvija-devopalambhitām
8.15.36.3,kṛta-kṛtyam ivātmānaṁ
8.15.36.4,manyamāno mahāmanāḥ
8.16.1.1,śrī-śuka uvāca
8.16.2.1,ekadā kaśyapas tasyā
8.16.2.2,āśramaṁ bhagavān agāt
8.16.2.3,nirutsavaṁ nirānandaṁ
8.16.2.4,samādher virataś cirāt
8.16.3.1,sa patnīṁ dīna-vadanāṁ
8.16.3.2,kṛtāsana-parigrahaḥ
8.16.3.3,sabhājito yathā-nyāyam
8.16.3.4,idam āha kurūdvaha
8.16.4.1,apy abhadraṁ na viprāṇāṁ
8.16.4.2,bhadre loke ’dhunāgatam
8.16.4.3,na dharmasya na lokasya
8.16.4.4,mṛtyoś chandānuvartinaḥ
8.16.5.1,api vākuśalaṁ kiñcid
8.16.5.2,gṛheṣu gṛha-medhini
8.16.5.3,dharmasyārthasya kāmasya
8.16.5.4,yatra yogo hy ayoginām
8.16.6.1,api vātithayo ’bhyetya
8.16.6.2,kuṭumbāsaktayā tvayā
8.16.6.3,gṛhād apūjitā yātāḥ
8.16.6.4,pratyutthānena vā kvacit
8.16.7.1,gṛheṣu yeṣv atithayo
8.16.7.2,nārcitāḥ salilair api
8.16.7.3,yadi niryānti te nūnaṁ
8.16.7.4,pherurāja-gṛhopamāḥ
8.16.8.1,apy agnayas tu velāyāṁ
8.16.8.2,na hutā haviṣā sati
8.16.8.3,tvayodvigna-dhiyā bhadre
8.16.8.4,proṣite mayi karhicit
8.16.9.1,yat-pūjayā kāma-dughān
8.16.9.2,yāti lokān gṛhānvitaḥ
8.16.9.3,brāhmaṇo ’gniś ca vai viṣṇoḥ
8.16.9.4,sarva-devātmano mukham
8.16.10.1,api sarve kuśalinas
8.16.10.2,tava putrā manasvini
8.16.10.3,lakṣaye ’svastham ātmānaṁ
8.16.10.4,bhavatyā lakṣaṇair aham
8.16.11.1,śrī-aditir uvāca
8.16.12.1,agnayo ’tithayo bhṛtyā
8.16.12.2,bhikṣavo ye ca lipsavaḥ
8.16.12.3,sarvaṁ bhagavato brahmann
8.16.12.4,anudhyānān na riṣyati
8.16.13.1,ko nu me bhagavan kāmo
8.16.13.2,na sampadyeta mānasaḥ
8.16.13.3,yasyā bhavān prajādhyakṣa
8.16.13.4,evaṁ dharmān prabhāṣate
8.16.14.1,tavaiva mārīca manaḥ-śarīrajāḥ
8.16.14.2,prajā imāḥ sattva-rajas-tamo-juṣaḥ
8.16.14.3,samo bhavāṁs tāsv asurādiṣu prabho
8.16.14.4,tathāpi bhaktaṁ bhajate maheśvaraḥ
8.16.15.1,tasmād īśa bhajantyā me
8.16.15.2,śreyaś cintaya suvrata
8.16.15.3,hṛta-śriyo hṛta-sthānān
8.16.15.4,sapatnaiḥ pāhi naḥ prabho
8.16.16.1,parair vivāsitā sāhaṁ
8.16.16.2,magnā vyasana-sāgare
8.16.16.3,aiśvaryaṁ śrīr yaśaḥ sthānaṁ
8.16.16.4,hṛtāni prabalair mama
8.16.17.1,yathā tāni punaḥ sādho
8.16.17.2,prapadyeran mamātmajāḥ
8.16.17.3,tathā vidhehi kalyāṇaṁ
8.16.17.4,dhiyā kalyāṇa-kṛttama
8.16.18.1,śrī-śuka uvāca
8.16.19.1,kva deho bhautiko ’nātmā
8.16.19.2,kva cātmā prakṛteḥ paraḥ
8.16.19.3,kasya ke pati-putrādyā
8.16.19.4,moha eva hi kāraṇam
8.16.20.1,upatiṣṭhasva puruṣaṁ
8.16.20.2,bhagavantaṁ janārdanam
8.16.20.3,sarva-bhūta-guhā-vāsaṁ
8.16.20.4,vāsudevaṁ jagad-gurum
8.16.21.1,sa vidhāsyati te kāmān
8.16.21.2,harir dīnānukampanaḥ
8.16.21.3,amoghā bhagavad-bhaktir
8.16.21.4,netareti matir mama
8.16.22.1,śrī-aditir uvāca
8.16.23.1,ādiśa tvaṁ dvija-śreṣṭha
8.16.23.2,vidhiṁ tad-upadhāvanam
8.16.23.3,āśu tuṣyati me devaḥ
8.16.23.4,sīdantyāḥ saha putrakaiḥ
8.16.24.1,śrī-kaśyapa uvāca
8.16.25.1,phālgunasyāmale pakṣe
8.16.25.2,dvādaśāhaṁ payo-vratam
8.16.25.3,arcayed aravindākṣaṁ
8.16.25.4,bhaktyā paramayānvitaḥ
8.16.26.1,sinīvālyāṁ mṛdālipya
8.16.26.2,snāyāt kroḍa-vidīrṇayā
8.16.26.3,yadi labhyeta vai srotasy
8.16.26.4,etaṁ mantram udīrayet
8.16.27.1,tvaṁ devy ādi-varāheṇa
8.16.27.2,rasāyāḥ sthānam icchatā
8.16.27.3,uddhṛtāsi namas tubhyaṁ
8.16.27.4,pāpmānaṁ me praṇāśaya
8.16.28.1,nirvartitātma-niyamo
8.16.28.2,devam arcet samāhitaḥ
8.16.28.3,arcāyāṁ sthaṇḍile sūrye
8.16.28.4,jale vahnau gurāv api
8.16.29.1,namas tubhyaṁ bhagavate
8.16.29.2,puruṣāya mahīyase
8.16.29.3,sarva-bhūta-nivāsāya
8.16.29.4,vāsudevāya sākṣiṇe
8.16.30.1,namo ’vyaktāya sūkṣmāya
8.16.30.2,pradhāna-puruṣāya ca
8.16.30.3,catur-viṁśad-guṇa-jñāya
8.16.30.4,guṇa-saṅkhyāna-hetave
8.16.31.1,namo dvi-śīrṣṇe tri-pade
8.16.31.2,catuḥ-śṛṅgāya tantave
8.16.31.3,sapta-hastāya yajñāya
8.16.31.4,trayī-vidyātmane namaḥ
8.16.32.1,namaḥ śivāya rudrāya
8.16.32.2,namaḥ śakti-dharāya ca
8.16.32.3,sarva-vidyādhipataye
8.16.32.4,bhūtānāṁ pataye namaḥ
8.16.33.1,namo hiraṇyagarbhāya
8.16.33.2,prāṇāya jagad-ātmane
8.16.33.3,yogaiśvarya-śarīrāya
8.16.33.4,namas te yoga-hetave
8.16.34.1,namas ta ādi-devāya
8.16.34.2,sākṣi-bhūtāya te namaḥ
8.16.34.3,nārāyaṇāya ṛṣaye
8.16.34.4,narāya haraye namaḥ
8.16.35.1,namo marakata-śyāma-
8.16.35.2,vapuṣe ’dhigata-śriye
8.16.35.3,keśavāya namas tubhyaṁ
8.16.35.4,namas te pīta-vāsase
8.16.36.1,tvaṁ sarva-varadaḥ puṁsāṁ
8.16.36.2,vareṇya varadarṣabha
8.16.36.3,atas te śreyase dhīrāḥ
8.16.36.4,pāda-reṇum upāsate
8.16.37.1,anvavartanta yaṁ devāḥ
8.16.37.2,śrīś ca tat-pāda-padmayoḥ
8.16.37.3,spṛhayanta ivāmodaṁ
8.16.37.4,bhagavān me prasīdatām
8.16.38.1,etair mantrair hṛṣīkeśam
8.16.38.2,āvāhana-puraskṛtam
8.16.38.3,arcayec chraddhayā yuktaḥ
8.16.38.4,pādyopasparśanādibhiḥ
8.16.39.1,arcitvā gandha-mālyādyaiḥ
8.16.39.2,payasā snapayed vibhum
8.16.39.3,vastropavītābharaṇa-
8.16.39.4,pādyopasparśanais tataḥ
8.16.39.5,gandha-dhūpādibhiś cārced
8.16.39.6,dvādaśākṣara-vidyayā
8.16.40.1,śṛtaṁ payasi naivedyaṁ
8.16.40.2,śāly-annaṁ vibhave sati
8.16.40.3,sasarpiḥ saguḍaṁ dattvā
8.16.40.4,juhuyān mūla-vidyayā
8.16.41.1,niveditaṁ tad-bhaktāya
8.16.41.2,dadyād bhuñjīta vā svayam
8.16.41.3,dattvācamanam arcitvā
8.16.41.4,tāmbūlaṁ ca nivedayet
8.16.42.1,japed aṣṭottara-śataṁ
8.16.42.2,stuvīta stutibhiḥ prabhum
8.16.42.3,kṛtvā pradakṣiṇaṁ bhūmau
8.16.42.4,praṇamed daṇḍavan mudā
8.16.43.1,kṛtvā śirasi tac-cheṣāṁ
8.16.43.2,devam udvāsayet tataḥ
8.16.43.3,dvy-avarān bhojayed viprān
8.16.43.4,pāyasena yathocitam
8.16.44-45.1,bhuñjīta tair anujñātaḥ
8.16.44-45.2,seṣṭaḥ śeṣaṁ sabhājitaiḥ
8.16.44-45.3,brahmacāry atha tad-rātryāṁ
8.16.44-45.4,śvo bhūte prathame ’hani
8.16.46.1,payo-bhakṣo vratam idaṁ
8.16.46.2,cared viṣṇv-arcanādṛtaḥ
8.16.46.3,pūrvavaj juhuyād agniṁ
8.16.46.4,brāhmaṇāṁś cāpi bhojayet
8.16.47.1,evaṁ tv ahar ahaḥ kuryād
8.16.47.2,dvādaśāhaṁ payo-vratam
8.16.47.3,harer ārādhanaṁ homam
8.16.47.4,arhaṇaṁ dvija-tarpaṇam
8.16.48.1,pratipad-dinam ārabhya
8.16.48.2,yāvac chukla-trayodaśīm
8.16.48.3,brahmacaryam adhaḥ-svapnaṁ
8.16.48.4,snānaṁ tri-ṣavaṇaṁ caret
8.16.49.1,varjayed asad-ālāpaṁ
8.16.49.2,bhogān uccāvacāṁs tathā
8.16.49.3,ahiṁsraḥ sarva-bhūtānāṁ
8.16.49.4,vāsudeva-parāyaṇaḥ
8.16.50.1,trayodaśyām atho viṣṇoḥ
8.16.50.2,snapanaṁ pañcakair vibhoḥ
8.16.50.3,kārayec chāstra-dṛṣṭena
8.16.50.4,vidhinā vidhi-kovidaiḥ
8.16.51-52.1,pūjāṁ ca mahatīṁ kuryād
8.16.51-52.2,vitta-śāṭhya-vivarjitaḥ
8.16.51-52.3,caruṁ nirūpya payasi
8.16.51-52.4,śipiviṣṭāya viṣṇave
8.16.53.1,ācāryaṁ jñāna-sampannaṁ
8.16.53.2,vastrābharaṇa-dhenubhiḥ
8.16.53.3,toṣayed ṛtvijaś caiva
8.16.53.4,tad viddhy ārādhanaṁ hareḥ
8.16.54.1,bhojayet tān guṇavatā
8.16.54.2,sad-annena śuci-smite
8.16.54.3,anyāṁś ca brāhmaṇāñ chaktyā
8.16.54.4,ye ca tatra samāgatāḥ
8.16.55.1,dakṣiṇāṁ gurave dadyād
8.16.55.2,ṛtvigbhyaś ca yathārhataḥ
8.16.55.3,annādyenāśva-pākāṁś ca
8.16.55.4,prīṇayet samupāgatān
8.16.56.1,bhuktavatsu ca sarveṣu
8.16.56.2,dīnāndha-kṛpaṇādiṣu
8.16.56.3,viṣṇos tat prīṇanaṁ vidvān
8.16.56.4,bhuñjīta saha bandhubhiḥ
8.16.57.1,nṛtya-vāditra-gītaiś ca
8.16.57.2,stutibhiḥ svasti-vācakaiḥ
8.16.57.3,kārayet tat-kathābhiś ca
8.16.57.4,pūjāṁ bhagavato ’nvaham
8.16.58.1,etat payo-vrataṁ nāma
8.16.58.2,puruṣārādhanaṁ param
8.16.58.3,pitāmahenābhihitaṁ
8.16.58.4,mayā te samudāhṛtam
8.16.59.1,tvaṁ cānena mahā-bhāge
8.16.59.2,samyak cīrṇena keśavam
8.16.59.3,ātmanā śuddha-bhāvena
8.16.59.4,niyatātmā bhajāvyayam
8.16.60.1,ayaṁ vai sarva-yajñākhyaḥ
8.16.60.2,sarva-vratam iti smṛtam
8.16.60.3,tapaḥ-sāram idaṁ bhadre
8.16.60.4,dānaṁ ceśvara-tarpaṇam
8.16.61.1,ta eva niyamāḥ sākṣāt
8.16.61.2,ta eva ca yamottamāḥ
8.16.61.3,tapo dānaṁ vrataṁ yajño
8.16.61.4,yena tuṣyaty adhokṣajaḥ
8.16.62.1,tasmād etad vrataṁ bhadre
8.16.62.2,prayatā śraddhayācara
8.16.62.3,bhagavān parituṣṭas te
8.16.62.4,varān āśu vidhāsyati
8.17.1.1,śrī-śuka uvāca
8.17.2-3.1,cintayanty ekayā buddhyā
8.17.2-3.2,mahā-puruṣam īśvaram
8.17.2-3.3,pragṛhyendriya-duṣṭāśvān
8.17.2-3.4,manasā buddhi-sārathiḥ
8.17.4.1,tasyāḥ prādurabhūt tāta
8.17.4.2,bhagavān ādi-puruṣaḥ
8.17.4.3,pīta-vāsāś catur-bāhuḥ
8.17.4.4,śaṅkha-cakra-gadā-dharaḥ
8.17.5.1,taṁ netra-gocaraṁ vīkṣya
8.17.5.2,sahasotthāya sādaram
8.17.5.3,nanāma bhuvi kāyena
8.17.5.4,daṇḍavat-prīti-vihvalā
8.17.6.1,sotthāya baddhāñjalir īḍituṁ sthitā
8.17.6.2,notseha ānanda-jalākulekṣaṇā
8.17.6.3,babhūva tūṣṇīṁ pulakākulākṛtis
8.17.6.4,tad-darśanātyutsava-gātra-vepathuḥ
8.17.7.1,prītyā śanair gadgadayā girā hariṁ
8.17.7.2,tuṣṭāva sā devy aditiḥ kurūdvaha
8.17.7.3,udvīkṣatī sā pibatīva cakṣuṣā
8.17.7.4,ramā-patiṁ yajña-patiṁ jagat-patim
8.17.8.1,śrī-aditir uvāca
8.17.9.1,viśvāya viśva-bhavana-sthiti-saṁyamāya
8.17.9.2,svairaṁ gṛhīta-puru-śakti-guṇāya bhūmne
8.17.9.3,sva-sthāya śaśvad-upabṛṁhita-pūrṇa-bodha-
8.17.9.4,vyāpāditātma-tamase haraye namas te
8.17.10.1,āyuḥ paraṁ vapur abhīṣṭam atulya-lakṣmīr
8.17.10.2,dyo-bhū-rasāḥ sakala-yoga-guṇās tri-vargaḥ
8.17.10.3,jñānaṁ ca kevalam ananta bhavanti tuṣṭāt
8.17.10.4,tvatto nṛṇāṁ kim u sapatna-jayādir āśīḥ
8.17.11.1,śrī-śuka uvāca
8.17.12.1,śrī-bhagavān uvāca
8.17.13.1,tān vinirjitya samare
8.17.13.2,durmadān asurarṣabhān
8.17.13.3,pratilabdha-jaya-śrībhiḥ
8.17.13.4,putrair icchasy upāsitum
8.17.14.1,indra-jyeṣṭhaiḥ sva-tanayair
8.17.14.2,hatānāṁ yudhi vidviṣām
8.17.14.3,striyo rudantīr āsādya
8.17.14.4,draṣṭum icchasi duḥkhitāḥ
8.17.15.1,ātmajān susamṛddhāṁs tvaṁ
8.17.15.2,pratyāhṛta-yaśaḥ-śriyaḥ
8.17.15.3,nāka-pṛṣṭham adhiṣṭhāya
8.17.15.4,krīḍato draṣṭum icchasi
8.17.16.1,prāyo ’dhunā te ’sura-yūtha-nāthā
8.17.16.2,apāraṇīyā iti devi me matiḥ
8.17.16.3,yat te ’nukūleśvara-vipra-guptā
8.17.16.4,na vikramas tatra sukhaṁ dadāti
8.17.17.1,athāpy upāyo mama devi cintyaḥ
8.17.17.2,santoṣitasya vrata-caryayā te
8.17.17.3,mamārcanaṁ nārhati gantum anyathā
8.17.17.4,śraddhānurūpaṁ phala-hetukatvāt
8.17.18.1,tvayārcitaś cāham apatya-guptaye
8.17.18.2,payo-vratenānuguṇaṁ samīḍitaḥ
8.17.18.3,svāṁśena putratvam upetya te sutān
8.17.18.4,goptāsmi mārīca-tapasy adhiṣṭhitaḥ
8.17.19.1,upadhāva patiṁ bhadre
8.17.19.2,prajāpatim akalmaṣam
8.17.19.3,māṁ ca bhāvayatī patyāv
8.17.19.4,evaṁ rūpam avasthitam
8.17.20.1,naitat parasmā ākhyeyaṁ
8.17.20.2,pṛṣṭayāpi kathañcana
8.17.20.3,sarvaṁ sampadyate devi
8.17.20.4,deva-guhyaṁ susaṁvṛtam
8.17.21.1,śrī-śuka uvāca
8.17.22.1,sa vai samādhi-yogena
8.17.22.2,kaśyapas tad abudhyata
8.17.22.3,praviṣṭam ātmani harer
8.17.22.4,aṁśaṁ hy avitathekṣaṇaḥ
8.17.23.1,so ’dityāṁ vīryam ādhatta
8.17.23.2,tapasā cira-sambhṛtam
8.17.23.3,samāhita-manā rājan
8.17.23.4,dāruṇy agniṁ yathānilaḥ
8.17.24.1,aditer dhiṣṭhitaṁ garbhaṁ
8.17.24.2,bhagavantaṁ sanātanam
8.17.24.3,hiraṇyagarbho vijñāya
8.17.24.4,samīḍe guhya-nāmabhiḥ
8.17.25.1,śrī-brahmovāca
8.17.26.1,namas te pṛśni-garbhāya
8.17.26.2,veda-garbhāya vedhase
8.17.26.3,tri-nābhāya tri-pṛṣṭhāya
8.17.26.4,śipi-viṣṭāya viṣṇave
8.17.27.1,tvam ādir anto bhuvanasya madhyam
8.17.27.2,ananta-śaktiṁ puruṣaṁ yam āhuḥ
8.17.27.3,kālo bhavān ākṣipatīśa viśvaṁ
8.17.27.4,sroto yathāntaḥ patitaṁ gabhīram
8.17.28.1,tvaṁ vai prajānāṁ sthira-jaṅgamānāṁ
8.17.28.2,prajāpatīnām asi sambhaviṣṇuḥ
8.17.28.3,divaukasāṁ deva divaś cyutānāṁ
8.17.28.4,parāyaṇaṁ naur iva majjato ’psu
8.18.1.1,śrī-śuka uvāca
8.18.2.1,śyāmāvadāto jhaṣa-rāja-kuṇḍala-
8.18.2.2,tviṣollasac-chrī-vadanāmbujaḥ pumān
8.18.2.3,śrīvatsa-vakṣā balayāṅgadollasat-
8.18.2.4,kirīṭa-kāñcī-guṇa-cāru-nūpuraḥ
8.18.3.1,madhu-vrata-vrāta-vighuṣṭayā svayā
8.18.3.2,virājitaḥ śrī-vanamālayā hariḥ
8.18.3.3,prajāpater veśma-tamaḥ svarociṣā
8.18.3.4,vināśayan kaṇṭha-niviṣṭa-kaustubhaḥ
8.18.4.1,diśaḥ praseduḥ salilāśayās tadā
8.18.4.2,prajāḥ prahṛṣṭā ṛtavo guṇānvitāḥ
8.18.4.3,dyaur antarīkṣaṁ kṣitir agni-jihvā
8.18.4.4,gāvo dvijāḥ sañjahṛṣur nagāś ca
8.18.5.1,śroṇāyāṁ śravaṇa-dvādaśyāṁ
8.18.5.2,muhūrte ’bhijiti prabhuḥ
8.18.5.3,sarve nakṣatra-tārādyāś
8.18.5.4,cakrus taj-janma dakṣiṇam
8.18.6.1,dvādaśyāṁ savitātiṣṭhan
8.18.6.2,madhyandina-gato nṛpa
8.18.6.3,vijayā-nāma sā proktā
8.18.6.4,yasyāṁ janma vidur hareḥ
8.18.7.1,śaṅkha-dundubhayo nedur
8.18.7.2,mṛdaṅga-paṇavānakāḥ
8.18.7.3,citra-vāditra-tūryāṇāṁ
8.18.7.4,nirghoṣas tumulo ’bhavat
8.18.8.1,prītāś cāpsaraso ’nṛtyan
8.18.8.2,gandharva-pravarā jaguḥ
8.18.8.3,tuṣṭuvur munayo devā
8.18.8.4,manavaḥ pitaro ’gnayaḥ
8.18.9-10.1,siddha-vidyādhara-gaṇāḥ
8.18.9-10.2,sakimpuruṣa-kinnarāḥ
8.18.9-10.3,cāraṇā yakṣa-rakṣāṁsi
8.18.9-10.4,suparṇā bhujagottamāḥ
8.18.11.1,dṛṣṭvāditis taṁ nija-garbha-sambhavaṁ
8.18.11.2,paraṁ pumāṁsaṁ mudam āpa vismitā
8.18.11.3,gṛhīta-dehaṁ nija-yoga-māyayā
8.18.11.4,prajāpatiś cāha jayeti vismitaḥ
8.18.12.1,yat tad vapur bhāti vibhūṣaṇāyudhair
8.18.12.2,avyakta-cid-vyaktam adhārayad dhariḥ
8.18.12.3,babhūva tenaiva sa vāmano vaṭuḥ
8.18.12.4,sampaśyator divya-gatir yathā naṭaḥ
8.18.13.1,taṁ vaṭuṁ vāmanaṁ dṛṣṭvā
8.18.13.2,modamānā maharṣayaḥ
8.18.13.3,karmāṇi kārayām āsuḥ
8.18.13.4,puraskṛtya prajāpatim
8.18.14.1,tasyopanīyamānasya
8.18.14.2,sāvitrīṁ savitābravīt
8.18.14.3,bṛhaspatir brahma-sūtraṁ
8.18.14.4,mekhalāṁ kaśyapo ’dadāt
8.18.15.1,dadau kṛṣṇājinaṁ bhūmir
8.18.15.2,daṇḍaṁ somo vanaspatiḥ
8.18.15.3,kaupīnācchādanaṁ mātā
8.18.15.4,dyauś chatraṁ jagataḥ pateḥ
8.18.16.1,kamaṇḍaluṁ veda-garbhaḥ
8.18.16.2,kuśān saptarṣayo daduḥ
8.18.16.3,akṣa-mālāṁ mahārāja
8.18.16.4,sarasvaty avyayātmanaḥ
8.18.17.1,tasmā ity upanītāya
8.18.17.2,yakṣa-rāṭ pātrikām adāt
8.18.17.3,bhikṣāṁ bhagavatī sākṣād
8.18.17.4,umādād ambikā satī
8.18.18.1,sa brahma-varcasenaivaṁ
8.18.18.2,sabhāṁ sambhāvito vaṭuḥ
8.18.18.3,brahmarṣi-gaṇa-sañjuṣṭām
8.18.18.4,atyarocata māriṣaḥ
8.18.19.1,samiddham āhitaṁ vahniṁ
8.18.19.2,kṛtvā parisamūhanam
8.18.19.3,paristīrya samabhyarcya
8.18.19.4,samidbhir ajuhod dvijaḥ
8.18.20.1,śrutvāśvamedhair yajamānam ūrjitaṁ
8.18.20.2,baliṁ bhṛgūṇām upakalpitais tataḥ
8.18.20.3,jagāma tatrākhila-sāra-sambhṛto
8.18.20.4,bhāreṇa gāṁ sannamayan pade pade
8.18.21.1,taṁ narmadāyās taṭa uttare baler
8.18.21.2,ya ṛtvijas te bhṛgukaccha-saṁjñake
8.18.21.3,pravartayanto bhṛgavaḥ kratūttamaṁ
8.18.21.4,vyacakṣatārād uditaṁ yathā ravim
8.18.22.1,te ṛtvijo yajamānaḥ sadasyā
8.18.22.2,hata-tviṣo vāmana-tejasā nṛpa
8.18.22.3,sūryaḥ kilāyāty uta vā vibhāvasuḥ
8.18.22.4,sanat-kumāro ’tha didṛkṣayā kratoḥ
8.18.23.1,itthaṁ saśiṣyeṣu bhṛguṣv anekadhā
8.18.23.2,vitarkyamāṇo bhagavān sa vāmanaḥ
8.18.23.3,chatraṁ sadaṇḍaṁ sajalaṁ kamaṇḍaluṁ
8.18.23.4,viveśa bibhrad dhayamedha-vāṭam
8.18.24-25.1,mauñjyā mekhalayā vītam
8.18.24-25.2,upavītājinottaram
8.18.24-25.3,jaṭilaṁ vāmanaṁ vipraṁ
8.18.24-25.4,māyā-māṇavakaṁ harim
8.18.26.1,yajamānaḥ pramudito
8.18.26.2,darśanīyaṁ manoramam
8.18.26.3,rūpānurūpāvayavaṁ
8.18.26.4,tasmā āsanam āharat
8.18.27.1,svāgatenābhinandyātha
8.18.27.2,pādau bhagavato baliḥ
8.18.27.3,avanijyārcayām āsa
8.18.27.4,mukta-saṅga-manoramam
8.18.28.1,tat-pāda-śaucaṁ jana-kalmaṣāpahaṁ
8.18.28.2,sa dharma-vin mūrdhny adadhāt sumaṅgalam
8.18.28.3,yad deva-devo giriśaś candra-maulir
8.18.28.4,dadhāra mūrdhnā parayā ca bhaktyā
8.18.29.1,śrī-balir uvāca
8.18.30.1,adya naḥ pitaras tṛptā
8.18.30.2,adya naḥ pāvitaṁ kulam
8.18.30.3,adya sviṣṭaḥ kratur ayaṁ
8.18.30.4,yad bhavān āgato gṛhān
8.18.31.1,adyāgnayo me suhutā yathā-vidhi
8.18.31.2,dvijātmaja tvac-caraṇāvanejanaiḥ
8.18.31.3,hatāṁhaso vārbhir iyaṁ ca bhūr aho
8.18.31.4,tathā punītā tanubhiḥ padais tava
8.18.32.1,yad yad vaṭo vāñchasi tat pratīccha me
8.18.32.2,tvām arthinaṁ vipra-sutānutarkaye
8.18.32.3,gāṁ kāñcanaṁ guṇavad dhāma mṛṣṭaṁ
8.18.32.4,tathānna-peyam uta vā vipra-kanyām
8.18.32.5,grāmān samṛddhāṁs turagān gajān vā
8.18.32.6,rathāṁs tathārhattama sampratīccha
8.19.1.1,śrī-śuka uvāca
8.19.2.1,śrī-bhagavān uvāca
8.19.3.1,na hy etasmin kule kaścin
8.19.3.2,niḥsattvaḥ kṛpaṇaḥ pumān
8.19.3.3,pratyākhyātā pratiśrutya
8.19.3.4,yo vādātā dvijātaye
8.19.4.1,na santi tīrthe yudhi cārthinārthitāḥ
8.19.4.2,parāṅmukhā ye tv amanasvino nṛpa
8.19.4.3,yuṣmat-kule yad yaśasāmalena
8.19.4.4,prahrāda udbhāti yathoḍupaḥ khe
8.19.5.1,yato jāto hiraṇyākṣaś
8.19.5.2,carann eka imāṁ mahīm
8.19.5.3,prativīraṁ dig-vijaye
8.19.5.4,nāvindata gadāyudhaḥ
8.19.6.1,yaṁ vinirjitya kṛcchreṇa
8.19.6.2,viṣṇuḥ kṣmoddhāra āgatam
8.19.6.3,ātmānaṁ jayinaṁ mene
8.19.6.4,tad-vīryaṁ bhūry anusmaran
8.19.7.1,niśamya tad-vadhaṁ bhrātā
8.19.7.2,hiraṇyakaśipuḥ purā
8.19.7.3,hantuṁ bhrātṛ-haṇaṁ kruddho
8.19.7.4,jagāma nilayaṁ hareḥ
8.19.8.1,tam āyāntaṁ samālokya
8.19.8.2,śūla-pāṇiṁ kṛtāntavat
8.19.8.3,cintayām āsa kāla-jño
8.19.8.4,viṣṇur māyāvināṁ varaḥ
8.19.9.1,yato yato ’haṁ tatrāsau
8.19.9.2,mṛtyuḥ prāṇa-bhṛtām iva
8.19.9.3,ato ’ham asya hṛdayaṁ
8.19.9.4,pravekṣyāmi parāg-dṛśaḥ
8.19.10.1,evaṁ sa niścitya ripoḥ śarīram
8.19.10.2,ādhāvato nirviviśe ’surendra
8.19.10.3,śvāsānilāntarhita-sūkṣma-dehas
8.19.10.4,tat-prāṇa-randhreṇa vivigna-cetāḥ
8.19.11.1,sa tan-niketaṁ parimṛśya śūnyam
8.19.11.2,apaśyamānaḥ kupito nanāda
8.19.11.3,kṣmāṁ dyāṁ diśaḥ khaṁ vivarān samudrān
8.19.11.4,viṣṇuṁ vicinvan na dadarśa vīraḥ
8.19.12.1,apaśyann iti hovāca
8.19.12.2,mayānviṣṭam idaṁ jagat
8.19.12.3,bhrātṛ-hā me gato nūnaṁ
8.19.12.4,yato nāvartate pumān
8.19.13.1,vairānubandha etāvān
8.19.13.2,āmṛtyor iha dehinām
8.19.13.3,ajñāna-prabhavo manyur
8.19.13.4,ahaṁ-mānopabṛṁhitaḥ
8.19.14.1,pitā prahrāda-putras te
8.19.14.2,tad-vidvān dvija-vatsalaḥ
8.19.14.3,svam āyur dvija-liṅgebhyo
8.19.14.4,devebhyo ’dāt sa yācitaḥ
8.19.15.1,bhavān ācaritān dharmān
8.19.15.2,āsthito gṛhamedhibhiḥ
8.19.15.3,brāhmaṇaiḥ pūrvajaiḥ śūrair
8.19.15.4,anyaiś coddāma-kīrtibhiḥ
8.19.16.1,tasmāt tvatto mahīm īṣad
8.19.16.2,vṛṇe ’haṁ varadarṣabhāt
8.19.16.3,padāni trīṇi daityendra
8.19.16.4,sammitāni padā mama
8.19.17.1,nānyat te kāmaye rājan
8.19.17.2,vadānyāj jagad-īśvarāt
8.19.17.3,nainaḥ prāpnoti vai vidvān
8.19.17.4,yāvad-artha-pratigrahaḥ
8.19.18.1,śrī-balir uvāca
8.19.19.1,māṁ vacobhiḥ samārādhya
8.19.19.2,lokānām ekam īśvaram
8.19.19.3,pada-trayaṁ vṛṇīte yo
8.19.19.4,’buddhimān dvīpa-dāśuṣam
8.19.20.1,na pumān mām upavrajya
8.19.20.2,bhūyo yācitum arhati
8.19.20.3,tasmād vṛttikarīṁ bhūmiṁ
8.19.20.4,vaṭo kāmaṁ pratīccha me
8.19.21.1,śrī-bhagavān uvāca
8.19.22.1,tribhiḥ kramair asantuṣṭo
8.19.22.2,dvīpenāpi na pūryate
8.19.22.3,nava-varṣa-sametena
8.19.22.4,sapta-dvīpa-varecchayā
8.19.23.1,sapta-dvīpādhipatayo
8.19.23.2,nṛpā vaiṇya-gayādayaḥ
8.19.23.3,arthaiḥ kāmair gatā nāntaṁ
8.19.23.4,tṛṣṇāyā iti naḥ śrutam
8.19.24.1,yadṛcchayopapannena
8.19.24.2,santuṣṭo vartate sukham
8.19.24.3,nāsantuṣṭas tribhir lokair
8.19.24.4,ajitātmopasāditaiḥ
8.19.25.1,puṁso ’yaṁ saṁsṛter hetur
8.19.25.2,asantoṣo ’rtha-kāmayoḥ
8.19.25.3,yadṛcchayopapannena
8.19.25.4,santoṣo muktaye smṛtaḥ
8.19.26.1,yadṛcchā-lābha-tuṣṭasya
8.19.26.2,tejo viprasya vardhate
8.19.26.3,tat praśāmyaty asantoṣād
8.19.26.4,ambhasevāśuśukṣaṇiḥ
8.19.27.1,tasmāt trīṇi padāny eva
8.19.27.2,vṛṇe tvad varadarṣabhāt
8.19.27.3,etāvataiva siddho ’haṁ
8.19.27.4,vittaṁ yāvat prayojanam
8.19.28.1,śrī-śuka uvāca
8.19.29.1,viṣṇave kṣmāṁ pradāsyantam
8.19.29.2,uśanā asureśvaram
8.19.29.3,jānaṁś cikīrṣitaṁ viṣṇoḥ
8.19.29.4,śiṣyaṁ prāha vidāṁ varaḥ
8.19.30.1,śrī-śukra uvāca
8.19.31.1,pratiśrutaṁ tvayaitasmai
8.19.31.2,yad anartham ajānatā
8.19.31.3,na sādhu manye daityānāṁ
8.19.31.4,mahān upagato ’nayaḥ
8.19.32.1,eṣa te sthānam aiśvaryaṁ
8.19.32.2,śriyaṁ tejo yaśaḥ śrutam
8.19.32.3,dāsyaty ācchidya śakrāya
8.19.32.4,māyā-māṇavako hariḥ
8.19.33.1,tribhiḥ kramair imāl lokān
8.19.33.2,viśva-kāyaḥ kramiṣyati
8.19.33.3,sarvasvaṁ viṣṇave dattvā
8.19.33.4,mūḍha vartiṣyase katham
8.19.34.1,kramato gāṁ padaikena
8.19.34.2,dvitīyena divaṁ vibhoḥ
8.19.34.3,khaṁ ca kāyena mahatā
8.19.34.4,tārtīyasya kuto gatiḥ
8.19.35.1,niṣṭhāṁ te narake manye
8.19.35.2,hy apradātuḥ pratiśrutam
8.19.35.3,pratiśrutasya yo ’nīśaḥ
8.19.35.4,pratipādayituṁ bhavān
8.19.36.1,na tad dānaṁ praśaṁsanti
8.19.36.2,yena vṛttir vipadyate
8.19.36.3,dānaṁ yajñas tapaḥ karma
8.19.36.4,loke vṛttimato yataḥ
8.19.37.1,dharmāya yaśase ’rthāya
8.19.37.2,kāmāya sva-janāya ca
8.19.37.3,pañcadhā vibhajan vittam
8.19.37.4,ihāmutra ca modate
8.19.38.1,atrāpi bahvṛcair gītaṁ
8.19.38.2,śṛṇu me ’sura-sattama
8.19.38.3,satyam om iti yat proktaṁ
8.19.38.4,yan nety āhānṛtaṁ hi tat
8.19.39.1,satyaṁ puṣpa-phalaṁ vidyād
8.19.39.2,ātma-vṛkṣasya gīyate
8.19.39.3,vṛkṣe ’jīvati tan na syād
8.19.39.4,anṛtaṁ mūlam ātmanaḥ
8.19.40.1,tad yathā vṛkṣa unmūlaḥ
8.19.40.2,śuṣyaty udvartate ’cirāt
8.19.40.3,evaṁ naṣṭānṛtaḥ sadya
8.19.40.4,ātmā śuṣyen na saṁśayaḥ
8.19.41.1,parāg riktam apūrṇaṁ vā
8.19.41.2,akṣaraṁ yat tad om iti
8.19.41.3,yat kiñcid om iti brūyāt
8.19.41.4,tena ricyeta vai pumān
8.19.41.5,bhikṣave sarvam oṁ kurvan
8.19.41.6,nālaṁ kāmena cātmane
8.19.42.1,athaitat pūrṇam abhyātmaṁ
8.19.42.2,yac ca nety anṛtaṁ vacaḥ
8.19.42.3,sarvaṁ nety anṛtaṁ brūyāt
8.19.42.4,sa duṣkīrtiḥ śvasan mṛtaḥ
8.19.43.1,strīṣu narma-vivāhe ca
8.19.43.2,vṛtty-arthe prāṇa-saṅkaṭe
8.19.43.3,go-brāhmaṇārthe hiṁsāyāṁ
8.19.43.4,nānṛtaṁ syāj jugupsitam
8.20.1.1,śrī-śuka uvāca
8.20.2.1,śrī-balir uvāca
8.20.3.1,sa cāhaṁ vitta-lobhena
8.20.3.2,pratyācakṣe kathaṁ dvijam
8.20.3.3,pratiśrutya dadāmīti
8.20.3.4,prāhrādiḥ kitavo yathā
8.20.4.1,na hy asatyāt paro ’dharma
8.20.4.2,iti hovāca bhūr iyam
8.20.4.3,sarvaṁ soḍhum alaṁ manye
8.20.4.4,ṛte ’līka-paraṁ naram
8.20.5.1,nāhaṁ bibhemi nirayān
8.20.5.2,nādhanyād asukhārṇavāt
8.20.5.3,na sthāna-cyavanān mṛtyor
8.20.5.4,yathā vipra-pralambhanāt
8.20.6.1,yad yad dhāsyati loke ’smin
8.20.6.2,samparetaṁ dhanādikam
8.20.6.3,tasya tyāge nimittaṁ kiṁ
8.20.6.4,vipras tuṣyen na tena cet
8.20.7.1,śreyaḥ kurvanti bhūtānāṁ
8.20.7.2,sādhavo dustyajāsubhiḥ
8.20.7.3,dadhyaṅ-śibi-prabhṛtayaḥ
8.20.7.4,ko vikalpo dharādiṣu
8.20.8.1,yair iyaṁ bubhuje brahman
8.20.8.2,daityendrair anivartibhiḥ
8.20.8.3,teṣāṁ kālo ’grasīl lokān
8.20.8.4,na yaśo ’dhigataṁ bhuvi
8.20.9.1,sulabhā yudhi viprarṣe
8.20.9.2,hy anivṛttās tanu-tyajaḥ
8.20.9.3,na tathā tīrtha āyāte
8.20.9.4,śraddhayā ye dhana-tyajaḥ
8.20.10.1,manasvinaḥ kāruṇikasya śobhanaṁ
8.20.10.2,yad arthi-kāmopanayena durgatiḥ
8.20.10.3,kutaḥ punar brahma-vidāṁ bhavādṛśāṁ
8.20.10.4,tato vaṭor asya dadāmi vāñchitam
8.20.11.1,yajanti yajñaṁ kratubhir yam ādṛtā
8.20.11.2,bhavanta āmnāya-vidhāna-kovidāḥ
8.20.11.3,sa eva viṣṇur varado ’stu vā paro
8.20.11.4,dāsyāmy amuṣmai kṣitim īpsitāṁ mune
8.20.12.1,yadyapy asāv adharmeṇa
8.20.12.2,māṁ badhnīyād anāgasam
8.20.12.3,tathāpy enaṁ na hiṁsiṣye
8.20.12.4,bhītaṁ brahma-tanuṁ ripum
8.20.13.1,eṣa vā uttamaśloko
8.20.13.2,na jihāsati yad yaśaḥ
8.20.13.3,hatvā maināṁ hared yuddhe
8.20.13.4,śayīta nihato mayā
8.20.14.1,śrī-śuka uvāca
8.20.15.1,dṛḍhaṁ paṇḍita-māny ajñaḥ
8.20.15.2,stabdho ’sy asmad-upekṣayā
8.20.15.3,mac-chāsanātigo yas tvam
8.20.15.4,acirād bhraśyase śriyaḥ
8.20.16.1,evaṁ śaptaḥ sva-guruṇā
8.20.16.2,satyān na calito mahān
8.20.16.3,vāmanāya dadāv enām
8.20.16.4,arcitvodaka-pūrvakam
8.20.17.1,vindhyāvalis tadāgatya
8.20.17.2,patnī jālaka-mālinī
8.20.17.3,āninye kalaśaṁ haimam
8.20.17.4,avanejany-apāṁ bhṛtam
8.20.18.1,yajamānaḥ svayaṁ tasya
8.20.18.2,śrīmat pāda-yugaṁ mudā
8.20.18.3,avanijyāvahan mūrdhni
8.20.18.4,tad apo viśva-pāvanīḥ
8.20.19.1,tadāsurendraṁ divi devatā-gaṇā
8.20.19.2,gandharva-vidyādhara-siddha-cāraṇāḥ
8.20.19.3,tat karma sarve ’pi gṛṇanta ārjavaṁ
8.20.19.4,prasūna-varṣair vavṛṣur mudānvitāḥ
8.20.20.1,nedur muhur dundubhayaḥ sahasraśo
8.20.20.2,gandharva-kimpūruṣa-kinnarā jaguḥ
8.20.20.3,manasvinānena kṛtaṁ suduṣkaraṁ
8.20.20.4,vidvān adād yad ripave jagat-trayam
8.20.21.1,tad vāmanaṁ rūpam avardhatādbhutaṁ
8.20.21.2,harer anantasya guṇa-trayātmakam
8.20.21.3,bhūḥ khaṁ diśo dyaur vivarāḥ payodhayas
8.20.21.4,tiryaṅ-nṛ-devā ṛṣayo yad-āsata
8.20.22.1,kāye balis tasya mahā-vibhūteḥ
8.20.22.2,sahartvig-ācārya-sadasya etat
8.20.22.3,dadarśa viśvaṁ tri-guṇaṁ guṇātmake
8.20.22.4,bhūtendriyārthāśaya-jīva-yuktam
8.20.23.1,rasām acaṣṭāṅghri-tale ’tha pādayor
8.20.23.2,mahīṁ mahīdhrān puruṣasya jaṅghayoḥ
8.20.23.3,patattriṇo jānuni viśva-mūrter
8.20.23.4,ūrvor gaṇaṁ mārutam indrasenaḥ
8.20.24.1,sandhyāṁ vibhor vāsasi guhya aikṣat
8.20.24.2,prajāpatīñ jaghane ātma-mukhyān
8.20.24.3,nābhyāṁ nabhaḥ kukṣiṣu sapta-sindhūn
8.20.24.4,urukramasyorasi carkṣa-mālām
8.20.25-29.1,hṛdy aṅga dharmaṁ stanayor murārer
8.20.25-29.2,ṛtaṁ ca satyaṁ ca manasy athendum
8.20.25-29.3,śriyaṁ ca vakṣasy aravinda-hastāṁ
8.20.25-29.4,kaṇṭhe ca sāmāni samasta-rephān
8.20.30.1,sarvātmanīdaṁ bhuvanaṁ nirīkṣya
8.20.30.2,sarve ’surāḥ kaśmalam āpur aṅga
8.20.30.3,sudarśanaṁ cakram asahya-tejo
8.20.30.4,dhanuś ca śārṅgaṁ stanayitnu-ghoṣam
8.20.31.1,parjanya-ghoṣo jalajaḥ pāñcajanyaḥ
8.20.31.2,kaumodakī viṣṇu-gadā tarasvinī
8.20.31.3,vidyādharo ’siḥ śata-candra-yuktas
8.20.31.4,tūṇottamāv akṣayasāyakau ca
8.20.32-33.1,sunanda-mukhyā upatasthur īśaṁ
8.20.32-33.2,pārṣada-mukhyāḥ saha-loka-pālāḥ
8.20.32-33.3,sphurat-kirīṭāṅgada-mīna-kuṇḍalaḥ
8.20.32-33.4,śrīvatsa-ratnottama-mekhalāmbaraiḥ
8.20.34.1,padaṁ dvitīyaṁ kramatas triviṣṭapaṁ
8.20.34.2,na vai tṛtīyāya tadīyam aṇv api
8.20.34.3,urukramasyāṅghrir upary upary atho
8.20.34.4,mahar-janābhyāṁ tapasaḥ paraṁ gataḥ
8.21.1.1,śrī-śuka uvāca
8.21.2-3.1,vedopavedā niyamā yamānvitās
8.21.2-3.2,tarketihāsāṅga-purāṇa-saṁhitāḥ
8.21.2-3.3,ye cāpare yoga-samīra-dīpita-
8.21.2-3.4,jñānāgninā randhita-karma-kalmaṣāḥ
8.21.4.1,dhātuḥ kamaṇḍalu-jalaṁ tad urukramasya
8.21.4.2,pādāvanejana-pavitratayā narendra
8.21.4.3,svardhuny abhūn nabhasi sā patatī nimārṣṭi
8.21.4.4,loka-trayaṁ bhagavato viśadeva kīrtiḥ
8.21.5.1,brahmādayo loka-nāthāḥ
8.21.5.2,sva-nāthāya samādṛtāḥ
8.21.5.3,sānugā balim ājahruḥ
8.21.5.4,saṅkṣiptātma-vibhūtaye
8.21.6-7.1,toyaiḥ samarhaṇaiḥ sragbhir
8.21.6-7.2,divya-gandhānulepanaiḥ
8.21.6-7.3,dhūpair dīpaiḥ surabhibhir
8.21.6-7.4,lājākṣata-phalāṅkuraiḥ
8.21.8.1,jāmbavān ṛkṣa-rājas tu
8.21.8.2,bherī-śabdair mano-javaḥ
8.21.8.3,vijayaṁ dikṣu sarvāsu
8.21.8.4,mahotsavam aghoṣayat
8.21.9.1,mahīṁ sarvāṁ hṛtāṁ dṛṣṭvā
8.21.9.2,tripada-vyāja-yācñayā
8.21.9.3,ūcuḥ sva-bhartur asurā
8.21.9.4,dīkṣitasyātyamarṣitāḥ
8.21.10.1,na vāyaṁ brahma-bandhur
8.21.10.2,viṣṇur māyāvināṁ varaḥ
8.21.10.3,dvija-rūpa-praticchanno
8.21.10.4,deva-kāryaṁ cikīrṣati
8.21.11.1,anena yācamānena
8.21.11.2,śatruṇā vaṭu-rūpiṇā
8.21.11.3,sarvasvaṁ no hṛtaṁ bhartur
8.21.11.4,nyasta-daṇḍasya barhiṣi
8.21.12.1,satya-vratasya satataṁ
8.21.12.2,dīkṣitasya viśeṣataḥ
8.21.12.3,nānṛtaṁ bhāṣituṁ śakyaṁ
8.21.12.4,brahmaṇyasya dayāvataḥ
8.21.13.1,tasmād asya vadho dharmo
8.21.13.2,bhartuḥ śuśrūṣaṇaṁ ca naḥ
8.21.13.3,ity āyudhāni jagṛhur
8.21.13.4,baler anucarāsurāḥ
8.21.14.1,te sarve vāmanaṁ hantuṁ
8.21.14.2,śūla-paṭṭiśa-pāṇayaḥ
8.21.14.3,anicchanto bale rājan
8.21.14.4,prādravañ jāta-manyavaḥ
8.21.15.1,tān abhidravato dṛṣṭvā
8.21.15.2,ditijānīkapān nṛpa
8.21.15.3,prahasyānucarā viṣṇoḥ
8.21.15.4,pratyaṣedhann udāyudhāḥ
8.21.16-17.1,nandaḥ sunando ’tha jayo
8.21.16-17.2,vijayaḥ prabalo balaḥ
8.21.16-17.3,kumudaḥ kumudākṣaś ca
8.21.16-17.4,viṣvaksenaḥ patattrirāṭ
8.21.18.1,hanyamānān svakān dṛṣṭvā
8.21.18.2,puruṣānucarair baliḥ
8.21.18.3,vārayām āsa saṁrabdhān
8.21.18.4,kāvya-śāpam anusmaran
8.21.19.1,he vipracitte he rāho
8.21.19.2,he neme śrūyatāṁ vacaḥ
8.21.19.3,mā yudhyata nivartadhvaṁ
8.21.19.4,na naḥ kālo ’yam artha-kṛt
8.21.20.1,yaḥ prabhuḥ sarva-bhūtānāṁ
8.21.20.2,sukha-duḥkhopapattaye
8.21.20.3,taṁ nātivartituṁ daityāḥ
8.21.20.4,pauruṣair īśvaraḥ pumān
8.21.21.1,yo no bhavāya prāg āsīd
8.21.21.2,abhavāya divaukasām
8.21.21.3,sa eva bhagavān adya
8.21.21.4,vartate tad-viparyayam
8.21.22.1,balena sacivair buddhyā
8.21.22.2,durgair mantrauṣadhādibhiḥ
8.21.22.3,sāmādibhir upāyaiś ca
8.21.22.4,kālaṁ nātyeti vai janaḥ
8.21.23.1,bhavadbhir nirjitā hy ete
8.21.23.2,bahuśo ’nucarā hareḥ
8.21.23.3,daivenarddhais ta evādya
8.21.23.4,yudhi jitvā nadanti naḥ
8.21.24.1,etān vayaṁ vijeṣyāmo
8.21.24.2,yadi daivaṁ prasīdati
8.21.24.3,tasmāt kālaṁ pratīkṣadhvaṁ
8.21.24.4,yo no ’rthatvāya kalpate
8.21.25.1,śrī-śuka uvāca
8.21.26.1,atha tārkṣya-suto jñātvā
8.21.26.2,virāṭ prabhu-cikīrṣitam
8.21.26.3,babandha vāruṇaiḥ pāśair
8.21.26.4,baliṁ sūtye ’hani kratau
8.21.27.1,hāhākāro mahān āsīd
8.21.27.2,rodasyoḥ sarvato diśam
8.21.27.3,nigṛhyamāṇe ’sura-patau
8.21.27.4,viṣṇunā prabhaviṣṇunā
8.21.28.1,taṁ baddhaṁ vāruṇaiḥ pāśair
8.21.28.2,bhagavān āha vāmanaḥ
8.21.28.3,naṣṭa-śriyaṁ sthira-prajñam
8.21.28.4,udāra-yaśasaṁ nṛpa
8.21.29.1,padāni trīṇi dattāni
8.21.29.2,bhūmer mahyaṁ tvayāsura
8.21.29.3,dvābhyāṁ krāntā mahī sarvā
8.21.29.4,tṛtīyam upakalpaya
8.21.30.1,yāvat tapaty asau gobhir
8.21.30.2,yāvad induḥ sahoḍubhiḥ
8.21.30.3,yāvad varṣati parjanyas
8.21.30.4,tāvatī bhūr iyaṁ tava
8.21.31.1,padaikena mayākrānto
8.21.31.2,bhūrlokaḥ khaṁ diśas tanoḥ
8.21.31.3,svarlokas te dvitīyena
8.21.31.4,paśyatas te svam ātmanā
8.21.32.1,pratiśrutam adātus te
8.21.32.2,niraye vāsa iṣyate
8.21.32.3,viśa tvaṁ nirayaṁ tasmād
8.21.32.4,guruṇā cānumoditaḥ
8.21.33.1,vṛthā manorathas tasya
8.21.33.2,dūraḥ svargaḥ pataty adhaḥ
8.21.33.3,pratiśrutasyādānena
8.21.33.4,yo ’rthinaṁ vipralambhate
8.21.34.1,vipralabdho dadāmīti
8.21.34.2,tvayāhaṁ cāḍhya-māninā
8.21.34.3,tad vyalīka-phalaṁ bhuṅkṣva
8.21.34.4,nirayaṁ katicit samāḥ
8.22.1.1,śrī-śuka uvāca
8.22.2.1,śrī-balir uvāca
8.22.3.1,bibhemi nāhaṁ nirayāt pada-cyuto
8.22.3.2,na pāśa-bandhād vyasanād duratyayāt
8.22.3.3,naivārtha-kṛcchrād bhavato vinigrahād
8.22.3.4,asādhu-vādād bhṛśam udvije yathā
8.22.4.1,puṁsāṁ ślāghyatamaṁ manye
8.22.4.2,daṇḍam arhattamārpitam
8.22.4.3,yaṁ na mātā pitā bhrātā
8.22.4.4,suhṛdaś cādiśanti hi
8.22.5.1,tvaṁ nūnam asurāṇāṁ naḥ
8.22.5.2,parokṣaḥ paramo guruḥ
8.22.5.3,yo no ’neka-madāndhānāṁ
8.22.5.4,vibhraṁśaṁ cakṣur ādiśat
8.22.6-7.1,yasmin vairānubandhena
8.22.6-7.2,vyūḍhena vibudhetarāḥ
8.22.6-7.3,bahavo lebhire siddhiṁ
8.22.6-7.4,yām u haikānta-yoginaḥ
8.22.8.1,pitāmaho me bhavadīya-sammataḥ
8.22.8.2,prahrāda āviṣkṛta-sādhu-vādaḥ
8.22.8.3,bhavad-vipakṣeṇa vicitra-vaiśasaṁ
8.22.8.4,samprāpitas tvaṁ paramaḥ sva-pitrā
8.22.9.1,kim ātmanānena jahāti yo ’ntataḥ
8.22.9.2,kiṁ riktha-hāraiḥ svajanākhya-dasyubhiḥ
8.22.9.3,kiṁ jāyayā saṁsṛti-hetu-bhūtayā
8.22.9.4,martyasya gehaiḥ kim ihāyuṣo vyayaḥ
8.22.10.1,itthaṁ sa niścitya pitāmaho mahān
8.22.10.2,agādha-bodho bhavataḥ pāda-padmam
8.22.10.3,dhruvaṁ prapede hy akutobhayaṁ janād
8.22.10.4,bhītaḥ svapakṣa-kṣapaṇasya sattama
8.22.11.1,athāham apy ātma-ripos tavāntikaṁ
8.22.11.2,daivena nītaḥ prasabhaṁ tyājita-śrīḥ
8.22.11.3,idaṁ kṛtāntāntika-varti jīvitaṁ
8.22.11.4,yayādhruvaṁ stabdha-matir na budhyate
8.22.12.1,śrī-śuka uvāca
8.22.13.1,tam indra-senaḥ sva-pitāmahaṁ śriyā
8.22.13.2,virājamānaṁ nalināyatekṣaṇam
8.22.13.3,prāṁśuṁ piśaṅgāmbaram añjana-tviṣaṁ
8.22.13.4,pralamba-bāhuṁ śubhagarṣabham aikṣata
8.22.14.1,tasmai balir vāruṇa-pāśa-yantritaḥ
8.22.14.2,samarhaṇaṁ nopajahāra pūrvavat
8.22.14.3,nanāma mūrdhnāśru-vilola-locanaḥ
8.22.14.4,sa-vrīḍa-nīcīna-mukho babhūva ha
8.22.15.1,sa tatra hāsīnam udīkṣya sat-patiṁ
8.22.15.2,hariṁ sunandādy-anugair upāsitam
8.22.15.3,upetya bhūmau śirasā mahā-manā
8.22.15.4,nanāma mūrdhnā pulakāśru-viklavaḥ
8.22.16.1,śrī-prahrāda uvāca
8.22.17.1,yayā hi vidvān api muhyate yatas
8.22.17.2,tat ko vicaṣṭe gatim ātmano yathā
8.22.17.3,tasmai namas te jagad-īśvarāya vai
8.22.17.4,nārāyaṇāyākhila-loka-sākṣiṇe
8.22.18.1,śrī-śuka uvāca
8.22.19.1,baddhaṁ vīkṣya patiṁ sādhvī
8.22.19.2,tat-patnī bhaya-vihvalā
8.22.19.3,prāñjaliḥ praṇatopendraṁ
8.22.19.4,babhāṣe ’vāṅ-mukhī nṛpa
8.22.20.1,śrī-vindhyāvalir uvāca
8.22.21.1,śrī-brahmovāca
8.22.22.1,kṛtsnā te ’nena dattā bhūr
8.22.22.2,lokāḥ karmārjitāś ca ye
8.22.22.3,niveditaṁ ca sarvasvam
8.22.22.4,ātmāviklavayā dhiyā
8.22.23.1,yat-pādayor aśaṭha-dhīḥ salilaṁ pradāya
8.22.23.2,dūrvāṅkurair api vidhāya satīṁ saparyām
8.22.23.3,apy uttamāṁ gatim asau bhajate tri-lokīṁ
8.22.23.4,dāśvān aviklava-manāḥ katham ārtim ṛcchet
8.22.24.1,śrī-bhagavān uvāca
8.22.25.1,yadā kadācij jīvātmā
8.22.25.2,saṁsaran nija-karmabhiḥ
8.22.25.3,nānā-yoniṣv anīśo ’yaṁ
8.22.25.4,pauruṣīṁ gatim āvrajet
8.22.26.1,janma-karma-vayo-rūpa-
8.22.26.2,vidyaiśvarya-dhanādibhiḥ
8.22.26.3,yady asya na bhavet stambhas
8.22.26.4,tatrāyaṁ mad-anugrahaḥ
8.22.27.1,māna-stambha-nimittānāṁ
8.22.27.2,janmādīnāṁ samantataḥ
8.22.27.3,sarva-śreyaḥ-pratīpānāṁ
8.22.27.4,hanta muhyen na mat-paraḥ
8.22.28.1,eṣa dānava-daityānām
8.22.28.2,agranīḥ kīrti-vardhanaḥ
8.22.28.3,ajaiṣīd ajayāṁ māyāṁ
8.22.28.4,sīdann api na muhyati
8.22.29-30.1,kṣīṇa-rikthaś cyutaḥ sthānāt
8.22.29-30.2,kṣipto baddhaś ca śatrubhiḥ
8.22.29-30.3,jñātibhiś ca parityakto
8.22.29-30.4,yātanām anuyāpitaḥ
8.22.31.1,eṣa me prāpitaḥ sthānaṁ
8.22.31.2,duṣprāpam amarair api
8.22.31.3,sāvarṇer antarasyāyaṁ
8.22.31.4,bhavitendro mad-āśrayaḥ
8.22.32.1,tāvat sutalam adhyāstāṁ
8.22.32.2,viśvakarma-vinirmitam
8.22.32.3,yad ādhayo vyādhayaś ca
8.22.32.4,klamas tandrā parābhavaḥ
8.22.32.5,nopasargā nivasatāṁ
8.22.32.6,sambhavanti mamekṣayā
8.22.33.1,indrasena mahārāja
8.22.33.2,yāhi bho bhadram astu te
8.22.33.3,sutalaṁ svargibhiḥ prārthyaṁ
8.22.33.4,jñātibhiḥ parivāritaḥ
8.22.34.1,na tvām abhibhaviṣyanti
8.22.34.2,lokeśāḥ kim utāpare
8.22.34.3,tvac-chāsanātigān daityāṁś
8.22.34.4,cakraṁ me sūdayiṣyati
8.22.35.1,rakṣiṣye sarvato ’haṁ tvāṁ
8.22.35.2,sānugaṁ saparicchadam
8.22.35.3,sadā sannihitaṁ vīra
8.22.35.4,tatra māṁ drakṣyate bhavān
8.22.36.1,tatra dānava-daityānāṁ
8.22.36.2,saṅgāt te bhāva āsuraḥ
8.22.36.3,dṛṣṭvā mad-anubhāvaṁ vai
8.22.36.4,sadyaḥ kuṇṭho vinaṅkṣyati
8.23.1.1,śrī-śuka uvāca
8.23.2.1,śrī-balir uvāca
8.23.3.1,śrī-śuka uvāca
8.23.4.1,evam indrāya bhagavān
8.23.4.2,pratyānīya triviṣṭapam
8.23.4.3,pūrayitvāditeḥ kāmam
8.23.4.4,aśāsat sakalaṁ jagat
8.23.5.1,labdha-prasādaṁ nirmuktaṁ
8.23.5.2,pautraṁ vaṁśa-dharaṁ balim
8.23.5.3,niśāmya bhakti-pravaṇaḥ
8.23.5.4,prahrāda idam abravīt
8.23.6.1,śrī-prahrāda uvāca
8.23.7.1,yat-pāda-padma-makaranda-niṣevaṇena
8.23.7.2,brahmādayaḥ śaraṇadāśnuvate vibhūtīḥ
8.23.7.3,kasmād vayaṁ kusṛtayaḥ khala-yonayas te
8.23.7.4,dākṣiṇya-dṛṣṭi-padavīṁ bhavataḥ praṇītāḥ
8.23.8.1,citraṁ tavehitam aho ’mita-yoga-māyā-
8.23.8.2,līlā-visṛṣṭa-bhuvanasya viśāradasya
8.23.8.3,sarvātmanaḥ samadṛśo ’viṣamaḥ svabhāvo
8.23.8.4,bhakta-priyo yad asi kalpataru-svabhāvaḥ
8.23.9.1,śrī-bhagavān uvāca
8.23.10.1,nityaṁ draṣṭāsi māṁ tatra
8.23.10.2,gadā-pāṇim avasthitam
8.23.10.3,mad-darśana-mahāhlāda-
8.23.10.4,dhvasta-karma-nibandhanaḥ
8.23.11-12.1,śrī-śuka uvāca
8.23.13.1,athāhośanasaṁ rājan
8.23.13.2,harir nārāyaṇo ’ntike
8.23.13.3,āsīnam ṛtvijāṁ madhye
8.23.13.4,sadasi brahma-vādinām
8.23.14.1,brahman santanu śiṣyasya
8.23.14.2,karma-cchidraṁ vitanvataḥ
8.23.14.3,yat tat karmasu vaiṣamyaṁ
8.23.14.4,brahma-dṛṣṭaṁ samaṁ bhavet
8.23.15.1,śrī-śukra uvāca
8.23.16.1,mantratas tantrataś chidraṁ
8.23.16.2,deśa-kālārha-vastutaḥ
8.23.16.3,sarvaṁ karoti niśchidram
8.23.16.4,anusaṅkīrtanaṁ tava
8.23.17.1,tathāpi vadato bhūman
8.23.17.2,kariṣyāmy anuśāsanam
8.23.17.3,etac chreyaḥ paraṁ puṁsāṁ
8.23.17.4,yat tavājñānupālanam
8.23.18.1,śrī-śuka uvāca
8.23.19.1,evaṁ baler mahīṁ rājan
8.23.19.2,bhikṣitvā vāmano hariḥ
8.23.19.3,dadau bhrātre mahendrāya
8.23.19.4,tridivaṁ yat parair hṛtam
8.23.20-21.1,prajāpati-patir brahmā
8.23.20-21.2,devarṣi-pitṛ-bhūmipaiḥ
8.23.20-21.3,dakṣa-bhṛgv-aṅgiro-mukhyaiḥ
8.23.20-21.4,kumāreṇa bhavena ca
8.23.22-23.1,vedānāṁ sarva-devānāṁ
8.23.22-23.2,dharmasya yaśasaḥ śriyaḥ
8.23.22-23.3,maṅgalānāṁ vratānāṁ ca
8.23.22-23.4,kalpaṁ svargāpavargayoḥ
8.23.24.1,tatas tv indraḥ puraskṛtya
8.23.24.2,deva-yānena vāmanam
8.23.24.3,loka-pālair divaṁ ninye
8.23.24.4,brahmaṇā cānumoditaḥ
8.23.25.1,prāpya tri-bhuvanaṁ cendra
8.23.25.2,upendra-bhuja-pālitaḥ
8.23.25.3,śriyā paramayā juṣṭo
8.23.25.4,mumude gata-sādhvasaḥ
8.23.26-27.1,brahmā śarvaḥ kumāraś ca
8.23.26-27.2,bhṛgv-ādyā munayo nṛpa
8.23.26-27.3,pitaraḥ sarva-bhūtāni
8.23.26-27.4,siddhā vaimānikāś ca ye
8.23.28.1,sarvam etan mayākhyātaṁ
8.23.28.2,bhavataḥ kula-nandana
8.23.28.3,urukramasya caritaṁ
8.23.28.4,śrotṝṇām agha-mocanam
8.23.29.1,pāraṁ mahimna uruvikramato gṛṇāno
8.23.29.2,yaḥ pārthivāni vimame sa rajāṁsi martyaḥ
8.23.29.3,kiṁ jāyamāna uta jāta upaiti martya
8.23.29.4,ity āha mantra-dṛg ṛṣiḥ puruṣasya yasya
8.23.30.1,ya idaṁ deva-devasya
8.23.30.2,harer adbhuta-karmaṇaḥ
8.23.30.3,avatārānucaritaṁ
8.23.30.4,śṛṇvan yāti parāṁ gatim
8.23.31.1,kriyamāṇe karmaṇīdaṁ
8.23.31.2,daive pitrye ’tha mānuṣe
8.23.31.3,yatra yatrānukīrtyeta
8.23.31.4,tat teṣāṁ sukṛtaṁ viduḥ
8.24.1.1,śrī-rājovāca
8.24.2-3.1,yad-artham adadhād rūpaṁ
8.24.2-3.2,mātsyaṁ loka-jugupsitam
8.24.2-3.3,tamaḥ-prakṛti-durmarṣaṁ
8.24.2-3.4,karma-grasta iveśvaraḥ
8.24.4.1,śrī-sūta uvāca
8.24.5.1,śrī-śuka uvāca
8.24.6.1,uccāvaceṣu bhūteṣu
8.24.6.2,caran vāyur iveśvaraḥ
8.24.6.3,noccāvacatvaṁ bhajate
8.24.6.4,nirguṇatvād dhiyo guṇaiḥ
8.24.7.1,āsīd atīta-kalpānte
8.24.7.2,brāhmo naimittiko layaḥ
8.24.7.3,samudropaplutās tatra
8.24.7.4,lokā bhūr-ādayo nṛpa
8.24.8.1,kālenāgata-nidrasya
8.24.8.2,dhātuḥ śiśayiṣor balī
8.24.8.3,mukhato niḥsṛtān vedān
8.24.8.4,hayagrīvo ’ntike ’harat
8.24.9.1,jñātvā tad dānavendrasya
8.24.9.2,hayagrīvasya ceṣṭitam
8.24.9.3,dadhāra śapharī-rūpaṁ
8.24.9.4,bhagavān harir īśvaraḥ
8.24.10.1,tatra rāja-ṛṣiḥ kaścin
8.24.10.2,nāmnā satyavrato mahān
8.24.10.3,nārāyaṇa-paro ’tapat
8.24.10.4,tapaḥ sa salilāśanaḥ
8.24.11.1,yo ’sāv asmin mahā-kalpe
8.24.11.2,tanayaḥ sa vivasvataḥ
8.24.11.3,śrāddhadeva iti khyāto
8.24.11.4,manutve hariṇārpitaḥ
8.24.12.1,ekadā kṛtamālāyāṁ
8.24.12.2,kurvato jala-tarpaṇam
8.24.12.3,tasyāñjaly-udake kācic
8.24.12.4,chaphary ekābhyapadyata
8.24.13.1,satyavrato ’ñjali-gatāṁ
8.24.13.2,saha toyena bhārata
8.24.13.3,utsasarja nadī-toye
8.24.13.4,śapharīṁ draviḍeśvaraḥ
8.24.14.1,tam āha sātikaruṇaṁ
8.24.14.2,mahā-kāruṇikaṁ nṛpam
8.24.14.3,yādobhyo jñāti-ghātibhyo
8.24.14.4,dīnāṁ māṁ dīna-vatsala
8.24.14.5,kathaṁ visṛjase rājan
8.24.14.6,bhītām asmin sarij-jale
8.24.15.1,tam ātmano ’nugrahārthaṁ
8.24.15.2,prītyā matsya-vapur-dharam
8.24.15.3,ajānan rakṣaṇārthāya
8.24.15.4,śapharyāḥ sa mano dadhe
8.24.16.1,tasyā dīnataraṁ vākyam
8.24.16.2,āśrutya sa mahīpatiḥ
8.24.16.3,kalaśāpsu nidhāyaināṁ
8.24.16.4,dayālur ninya āśramam
8.24.17.1,sā tu tatraika-rātreṇa
8.24.17.2,vardhamānā kamaṇḍalau
8.24.17.3,alabdhvātmāvakāśaṁ vā
8.24.17.4,idam āha mahīpatim
8.24.18.1,nāhaṁ kamaṇḍalāv asmin
8.24.18.2,kṛcchraṁ vastum ihotsahe
8.24.18.3,kalpayaukaḥ suvipulaṁ
8.24.18.4,yatrāhaṁ nivase sukham
8.24.19.1,sa enāṁ tata ādāya
8.24.19.2,nyadhād audañcanodake
8.24.19.3,tatra kṣiptā muhūrtena
8.24.19.4,hasta-trayam avardhata
8.24.20.1,na ma etad alaṁ rājan
8.24.20.2,sukhaṁ vastum udañcanam
8.24.20.3,pṛthu dehi padaṁ mahyaṁ
8.24.20.4,yat tvāhaṁ śaraṇaṁ gatā
8.24.21.1,tata ādāya sā rājñā
8.24.21.2,kṣiptā rājan sarovare
8.24.21.3,tad āvṛtyātmanā so ’yaṁ
8.24.21.4,mahā-mīno ’nvavardhata
8.24.22.1,naitan me svastaye rājann
8.24.22.2,udakaṁ salilaukasaḥ
8.24.22.3,nidhehi rakṣā-yogena
8.24.22.4,hrade mām avidāsini
8.24.23.1,ity uktaḥ so ’nayan matsyaṁ
8.24.23.2,tatra tatrāvidāsini
8.24.23.3,jalāśaye ’sammitaṁ taṁ
8.24.23.4,samudre prākṣipaj jhaṣam
8.24.24.1,kṣipyamāṇas tam āhedam
8.24.24.2,iha māṁ makarādayaḥ
8.24.24.3,adanty atibalā vīra
8.24.24.4,māṁ nehotsraṣṭum arhasi
8.24.25.1,evaṁ vimohitas tena
8.24.25.2,vadatā valgu-bhāratīm
8.24.25.3,tam āha ko bhavān asmān
8.24.25.4,matsya-rūpeṇa mohayan
8.24.26.1,naivaṁ vīryo jalacaro
8.24.26.2,dṛṣṭo ’smābhiḥ śruto ’pi vā
8.24.26.3,yo bhavān yojana-śatam
8.24.26.4,ahnābhivyānaśe saraḥ
8.24.27.1,nūnaṁ tvaṁ bhagavān sākṣād
8.24.27.2,dharir nārāyaṇo ’vyayaḥ
8.24.27.3,anugrahāya bhūtānāṁ
8.24.27.4,dhatse rūpaṁ jalaukasām
8.24.28.1,namas te puruṣa-śreṣṭha
8.24.28.2,sthity-utpatty-apyayeśvara
8.24.28.3,bhaktānāṁ naḥ prapannānāṁ
8.24.28.4,mukhyo hy ātma-gatir vibho
8.24.29.1,sarve līlāvatārās te
8.24.29.2,bhūtānāṁ bhūti-hetavaḥ
8.24.29.3,jñātum icchāmy ado rūpaṁ
8.24.29.4,yad-arthaṁ bhavatā dhṛtam
8.24.30.1,na te ’ravindākṣa padopasarpaṇaṁ
8.24.30.2,mṛṣā bhavet sarva-suhṛt-priyātmanaḥ
8.24.30.3,yathetareṣāṁ pṛthag-ātmanāṁ satām
8.24.30.4,adīdṛśo yad vapur adbhutaṁ hi naḥ
8.24.31.1,śrī-śuka uvāca
8.24.32.1,śrī-bhagavān uvāca
8.24.33.1,tri-lokyāṁ līyamānāyāṁ
8.24.33.2,saṁvartāmbhasi vai tadā
8.24.33.3,upasthāsyati nauḥ kācid
8.24.33.4,viśālā tvāṁ mayeritā
8.24.34-35.1,tvaṁ tāvad oṣadhīḥ sarvā
8.24.34-35.2,bījāny uccāvacāni ca
8.24.34-35.3,saptarṣibhiḥ parivṛtaḥ
8.24.34-35.4,sarva-sattvopabṛṁhitaḥ
8.24.36.1,dodhūyamānāṁ tāṁ nāvaṁ
8.24.36.2,samīreṇa balīyasā
8.24.36.3,upasthitasya me śṛṅge
8.24.36.4,nibadhnīhi mahāhinā
8.24.37.1,ahaṁ tvām ṛṣibhiḥ sārdhaṁ
8.24.37.2,saha-nāvam udanvati
8.24.37.3,vikarṣan vicariṣyāmi
8.24.37.4,yāvad brāhmī niśā prabho
8.24.38.1,madīyaṁ mahimānaṁ ca
8.24.38.2,paraṁ brahmeti śabditam
8.24.38.3,vetsyasy anugṛhītaṁ me
8.24.38.4,sampraśnair vivṛtaṁ hṛdi
8.24.39.1,ittham ādiśya rājānaṁ
8.24.39.2,harir antaradhīyata
8.24.39.3,so ’nvavaikṣata taṁ kālaṁ
8.24.39.4,yaṁ hṛṣīkeśa ādiśat
8.24.40.1,āstīrya darbhān prāk-kūlān
8.24.40.2,rājarṣiḥ prāg-udaṅ-mukhaḥ
8.24.40.3,niṣasāda hareḥ pādau
8.24.40.4,cintayan matsya-rūpiṇaḥ
8.24.41.1,tataḥ samudra udvelaḥ
8.24.41.2,sarvataḥ plāvayan mahīm
8.24.41.3,vardhamāno mahā-meghair
8.24.41.4,varṣadbhiḥ samadṛśyata
8.24.42.1,dhyāyan bhagavad-ādeśaṁ
8.24.42.2,dadṛśe nāvam āgatām
8.24.42.3,tām āruroha viprendrair
8.24.42.4,ādāyauṣadhi-vīrudhaḥ
8.24.43.1,tam ūcur munayaḥ prītā
8.24.43.2,rājan dhyāyasva keśavam
8.24.43.3,sa vai naḥ saṅkaṭād asmād
8.24.43.4,avitā śaṁ vidhāsyati
8.24.44.1,so ’nudhyātas tato rājñā
8.24.44.2,prādurāsīn mahārṇave
8.24.44.3,eka-śṛṅga-dharo matsyo
8.24.44.4,haimo niyuta-yojanaḥ
8.24.45.1,nibadhya nāvaṁ tac-chṛṅge
8.24.45.2,yathokto hariṇā purā
8.24.45.3,varatreṇāhinā tuṣṭas
8.24.45.4,tuṣṭāva madhusūdanam
8.24.46.1,śrī-rājovāca
8.24.47.1,jano ’budho ’yaṁ nija-karma-bandhanaḥ
8.24.47.2,sukhecchayā karma samīhate ’sukham
8.24.47.3,yat-sevayā tāṁ vidhunoty asan-matiṁ
8.24.47.4,granthiṁ sa bhindyād dhṛdayaṁ sa no guruḥ
8.24.48.1,yat-sevayāgner iva rudra-rodanaṁ
8.24.48.2,pumān vijahyān malam ātmanas tamaḥ
8.24.48.3,bhajeta varṇaṁ nijam eṣa so ’vyayo
8.24.48.4,bhūyāt sa īśaḥ paramo guror guruḥ
8.24.49.1,na yat-prasādāyuta-bhāga-leśam
8.24.49.2,anye ca devā guravo janāḥ svayam
8.24.49.3,kartuṁ sametāḥ prabhavanti puṁsas
8.24.49.4,tam īśvaraṁ tvāṁ śaraṇaṁ prapadye
8.24.50.1,acakṣur andhasya yathāgraṇīḥ kṛtas
8.24.50.2,tathā janasyāviduṣo ’budho guruḥ
8.24.50.3,tvam arka-dṛk sarva-dṛśāṁ samīkṣaṇo
8.24.50.4,vṛto gurur naḥ sva-gatiṁ bubhutsatām
8.24.51.1,jano janasyādiśate ’satīṁ gatiṁ
8.24.51.2,yayā prapadyeta duratyayaṁ tamaḥ
8.24.51.3,tvaṁ tv avyayaṁ jñānam amogham añjasā
8.24.51.4,prapadyate yena jano nijaṁ padam
8.24.52.1,tvaṁ sarva-lokasya suhṛt priyeśvaro
8.24.52.2,hy ātmā gurur jñānam abhīṣṭa-siddhiḥ
8.24.52.3,tathāpi loko na bhavantam andha-dhīr
8.24.52.4,jānāti santaṁ hṛdi baddha-kāmaḥ
8.24.53.1,tvaṁ tvām ahaṁ deva-varaṁ vareṇyaṁ
8.24.53.2,prapadya īśaṁ pratibodhanāya
8.24.53.3,chindhy artha-dīpair bhagavan vacobhir
8.24.53.4,granthīn hṛdayyān vivṛṇu svam okaḥ
8.24.54.1,śrī-śuka uvāca
8.24.55.1,purāṇa-saṁhitāṁ divyāṁ
8.24.55.2,sāṅkhya-yoga-kriyāvatīm
8.24.55.3,satyavratasya rājarṣer
8.24.55.4,ātma-guhyam aśeṣataḥ
8.24.56.1,aśrauṣīd ṛṣibhiḥ sākam
8.24.56.2,ātma-tattvam asaṁśayam
8.24.56.3,nāvy āsīno bhagavatā
8.24.56.4,proktaṁ brahma sanātanam
8.24.57.1,atīta-pralayāpāya
8.24.57.2,utthitāya sa vedhase
8.24.57.3,hatvāsuraṁ hayagrīvaṁ
8.24.57.4,vedān pratyāharad dhariḥ
8.24.58.1,sa tu satyavrato rājā
8.24.58.2,jñāna-vijñāna-saṁyutaḥ
8.24.58.3,viṣṇoḥ prasādāt kalpe ’sminn
8.24.58.4,āsīd vaivasvato manuḥ
8.24.59.1,satyavratasya rājarṣer
8.24.59.2,māyā-matsyasya śārṅgiṇaḥ
8.24.59.3,saṁvādaṁ mahad-ākhyānaṁ
8.24.59.4,śrutvā mucyeta kilbiṣāt
8.24.60.1,avatāraṁ harer yo ’yaṁ
8.24.60.2,kīrtayed anvahaṁ naraḥ
8.24.60.3,saṅkalpās tasya sidhyanti
8.24.60.4,sa yāti paramāṁ gatim
8.24.61.1,pralaya-payasi dhātuḥ supta-śakter mukhebhyaḥ
8.24.61.2,śruti-gaṇam apanītaṁ pratyupādatta hatvā
8.24.61.3,ditijam akathayad yo brahma satyavratānāṁ
8.24.61.4,tam aham akhila-hetuṁ jihma-mīnaṁ nato ’smi
