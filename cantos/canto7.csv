ids,sentences
7.1.1.1,śrī-rājovāca
7.1.2.1,na hy asyārthaḥ sura-gaṇaiḥ
7.1.2.2,sākṣān niḥśreyasātmanaḥ
7.1.2.3,naivāsurebhyo vidveṣo
7.1.2.4,nodvegaś cāguṇasya hi
7.1.3.1,iti naḥ sumahā-bhāga
7.1.3.2,nārāyaṇa-guṇān prati
7.1.3.3,saṁśayaḥ sumahāñ jātas
7.1.3.4,tad bhavāṁś chettum arhati
7.1.4-5.1,śrī-ṛṣir uvāca
7.1.6.1,nirguṇo ’pi hy ajo ’vyakto
7.1.6.2,bhagavān prakṛteḥ paraḥ
7.1.6.3,sva-māyā-guṇam āviśya
7.1.6.4,bādhya-bādhakatāṁ gataḥ
7.1.7.1,sattvaṁ rajas tama iti
7.1.7.2,prakṛter nātmano guṇāḥ
7.1.7.3,na teṣāṁ yugapad rājan
7.1.7.4,hrāsa ullāsa eva vā
7.1.8.1,jaya-kāle tu sattvasya
7.1.8.2,devarṣīn rajaso ’surān
7.1.8.3,tamaso yakṣa-rakṣāṁsi
7.1.8.4,tat-kālānuguṇo ’bhajat
7.1.9.1,jyotir-ādir ivābhāti
7.1.9.2,saṅghātān na vivicyate
7.1.9.3,vidanty ātmānam ātma-sthaṁ
7.1.9.4,mathitvā kavayo ’ntataḥ
7.1.10.1,yadā sisṛkṣuḥ pura ātmanaḥ paro
7.1.10.2,rajaḥ sṛjaty eṣa pṛthak sva-māyayā
7.1.10.3,sattvaṁ vicitrāsu riraṁsur īśvaraḥ
7.1.10.4,śayiṣyamāṇas tama īrayaty asau
7.1.11.1,kālaṁ carantaṁ sṛjatīśa āśrayaṁ
7.1.11.2,pradhāna-pumbhyāṁ nara-deva satya-kṛt
7.1.12.1,ya eṣa rājann api kāla īśitā
7.1.12.2,sattvaṁ surānīkam ivaidhayaty ataḥ
7.1.12.3,tat-pratyanīkān asurān sura-priyo
7.1.12.4,rajas-tamaskān pramiṇoty uruśravāḥ
7.1.13.1,atraivodāhṛtaḥ pūrvam
7.1.13.2,itihāsaḥ surarṣiṇā
7.1.13.3,prītyā mahā-kratau rājan
7.1.13.4,pṛcchate ’jāta-śatrave
7.1.14-15.1,dṛṣṭvā mahādbhutaṁ rājā
7.1.14-15.2,rājasūye mahā-kratau
7.1.14-15.3,vāsudeve bhagavati
7.1.14-15.4,sāyujyaṁ cedibhū-bhujaḥ
7.1.16.1,śrī-yudhiṣṭhira uvāca
7.1.17.1,etad veditum icchāmaḥ
7.1.17.2,sarva eva vayaṁ mune
7.1.17.3,bhagavan-nindayā veno
7.1.17.4,dvijais tamasi pātitaḥ
7.1.18.1,damaghoṣa-sutaḥ pāpa
7.1.18.2,ārabhya kala-bhāṣaṇāt
7.1.18.3,sampraty amarṣī govinde
7.1.18.4,dantavakraś ca durmatiḥ
7.1.19.1,śapator asakṛd viṣṇuṁ
7.1.19.2,yad brahma param avyayam
7.1.19.3,śvitro na jāto jihvāyāṁ
7.1.19.4,nāndhaṁ viviśatus tamaḥ
7.1.20.1,kathaṁ tasmin bhagavati
7.1.20.2,duravagrāhya-dhāmani
7.1.20.3,paśyatāṁ sarva-lokānāṁ
7.1.20.4,layam īyatur añjasā
7.1.21.1,etad bhrāmyati me buddhir
7.1.21.2,dīpārcir iva vāyunā
7.1.21.3,brūhy etad adbhutatamaṁ
7.1.21.4,bhagavān hy atra kāraṇam
7.1.22.1,śrī-bādarāyaṇir uvāca
7.1.23.1,śrī-nārada uvāca
7.1.24.1,hiṁsā tad-abhimānena
7.1.24.2,daṇḍa-pāruṣyayor yathā
7.1.24.3,vaiṣamyam iha bhūtānāṁ
7.1.24.4,mamāham iti pārthiva
7.1.25.1,yan-nibaddho ’bhimāno ’yaṁ
7.1.25.2,tad-vadhāt prāṇināṁ vadhaḥ
7.1.25.3,tathā na yasya kaivalyād
7.1.25.4,abhimāno ’khilātmanaḥ
7.1.25.5,parasya dama-kartur hi
7.1.25.6,hiṁsā kenāsya kalpyate
7.1.26.1,tasmād vairānubandhena
7.1.26.2,nirvaireṇa bhayena vā
7.1.26.3,snehāt kāmena vā yuñjyāt
7.1.26.4,kathañcin nekṣate pṛthak
7.1.27.1,yathā vairānubandhena
7.1.27.2,martyas tan-mayatām iyāt
7.1.27.3,na tathā bhakti-yogena
7.1.27.4,iti me niścitā matiḥ
7.1.28-29.1,kīṭaḥ peśaskṛtā ruddhaḥ
7.1.28-29.2,kuḍyāyāṁ tam anusmaran
7.1.28-29.3,saṁrambha-bhaya-yogena
7.1.28-29.4,vindate tat-svarūpatām
7.1.30.1,kāmād dveṣād bhayāt snehād
7.1.30.2,yathā bhaktyeśvare manaḥ
7.1.30.3,āveśya tad-aghaṁ hitvā
7.1.30.4,bahavas tad-gatiṁ gatāḥ
7.1.31.1,gopyaḥ kāmād bhayāt kaṁso
7.1.31.2,dveṣāc caidyādayo nṛpāḥ
7.1.31.3,sambandhād vṛṣṇayaḥ snehād
7.1.31.4,yūyaṁ bhaktyā vayaṁ vibho
7.1.32.1,katamo ’pi na venaḥ syāt
7.1.32.2,pañcānāṁ puruṣaṁ prati
7.1.32.3,tasmāt kenāpy upāyena
7.1.32.4,manaḥ kṛṣṇe niveśayet
7.1.33.1,mātṛ-ṣvasreyo vaś caidyo
7.1.33.2,dantavakraś ca pāṇḍava
7.1.33.3,pārṣada-pravarau viṣṇor
7.1.33.4,vipra-śāpāt pada-cyutau
7.1.34.1,śrī-yudhiṣṭhira uvāca
7.1.35.1,dehendriyāsu-hīnānāṁ
7.1.35.2,vaikuṇṭha-pura-vāsinām
7.1.35.3,deha-sambandha-sambaddham
7.1.35.4,etad ākhyātum arhasi
7.1.36.1,śrī-nārada uvāca
7.1.37.1,pañca-ṣaḍḍhāyanārbhābhāḥ
7.1.37.2,pūrveṣām api pūrvajāḥ
7.1.37.3,dig-vāsasaḥ śiśūn matvā
7.1.37.4,dvāḥ-sthau tān pratyaṣedhatām
7.1.38.1,aśapan kupitā evaṁ
7.1.38.2,yuvāṁ vāsaṁ na cārhathaḥ
7.1.38.3,rajas-tamobhyāṁ rahite
7.1.38.4,pāda-mūle madhudviṣaḥ
7.1.38.5,pāpiṣṭhām āsurīṁ yoniṁ
7.1.38.6,bāliśau yātam āśv ataḥ
7.1.39.1,evaṁ śaptau sva-bhavanāt
7.1.39.2,patantau tau kṛpālubhiḥ
7.1.39.3,proktau punar janmabhir vāṁ
7.1.39.4,tribhir lokāya kalpatām
7.1.40.1,jajñāte tau diteḥ putrau
7.1.40.2,daitya-dānava-vanditau
7.1.40.3,hiraṇyakaśipur jyeṣṭho
7.1.40.4,hiraṇyākṣo ’nujas tataḥ
7.1.41.1,hato hiraṇyakaśipur
7.1.41.2,hariṇā siṁha-rūpiṇā
7.1.41.3,hiraṇyākṣo dharoddhāre
7.1.41.4,bibhratā śaukaraṁ vapuḥ
7.1.42.1,hiraṇyakaśipuḥ putraṁ
7.1.42.2,prahlādaṁ keśava-priyam
7.1.42.3,jighāṁsur akaron nānā
7.1.42.4,yātanā mṛtyu-hetave
7.1.43.1,taṁ sarva-bhūtātma-bhūtaṁ
7.1.43.2,praśāntaṁ sama-darśanam
7.1.43.3,bhagavat-tejasā spṛṣṭaṁ
7.1.43.4,nāśaknod dhantum udyamaiḥ
7.1.44.1,tatas tau rākṣasau jātau
7.1.44.2,keśinyāṁ viśravaḥ-sutau
7.1.44.3,rāvaṇaḥ kumbhakarṇaś ca
7.1.44.4,sarva-lokopatāpanau
7.1.45.1,tatrāpi rāghavo bhūtvā
7.1.45.2,nyahanac chāpa-muktaye
7.1.45.3,rāma-vīryaṁ śroṣyasi tvaṁ
7.1.45.4,mārkaṇḍeya-mukhāt prabho
7.1.46.1,tāv atra kṣatriyau jātau
7.1.46.2,mātṛ-ṣvasrātmajau tava
7.1.46.3,adhunā śāpa-nirmuktau
7.1.46.4,kṛṣṇa-cakra-hatāṁhasau
7.1.47.1,vairānubandha-tīvreṇa
7.1.47.2,dhyānenācyuta-sātmatām
7.1.47.3,nītau punar hareḥ pārśvaṁ
7.1.47.4,jagmatur viṣṇu-pārṣadau
7.1.48.1,śrī-yudhiṣṭhira uvāca
7.2.1.1,śrī-nārada uvāca
7.2.2.1,āha cedaṁ ruṣā pūrṇaḥ
7.2.2.2,sandaṣṭa-daśana-cchadaḥ
7.2.2.3,kopojjvaladbhyāṁ cakṣurbhyāṁ
7.2.2.4,nirīkṣan dhūmram ambaram
7.2.3.1,karāla-daṁṣṭrogra-dṛṣṭyā
7.2.3.2,duṣprekṣya-bhrukuṭī-mukhaḥ
7.2.3.3,śūlam udyamya sadasi
7.2.3.4,dānavān idam abravīt
7.2.4-5.1,bho bho dānava-daiteyā
7.2.4-5.2,dvimūrdhaṁs tryakṣa śambara
7.2.4-5.3,śatabāho hayagrīva
7.2.4-5.4,namuce pāka ilvala
7.2.6.1,sapatnair ghātitaḥ kṣudrair
7.2.6.2,bhrātā me dayitaḥ suhṛt
7.2.6.3,pārṣṇi-grāheṇa hariṇā
7.2.6.4,samenāpy upadhāvanaiḥ
7.2.7-8.1,tasya tyakta-svabhāvasya
7.2.7-8.2,ghṛṇer māyā-vanaukasaḥ
7.2.7-8.3,bhajantaṁ bhajamānasya
7.2.7-8.4,bālasyevāsthirātmanaḥ
7.2.9.1,tasmin kūṭe ’hite naṣṭe
7.2.9.2,kṛtta-mūle vanas-patau
7.2.9.3,viṭapā iva śuṣyanti
7.2.9.4,viṣṇu-prāṇā divaukasaḥ
7.2.10.1,tāvad yāta bhuvaṁ yūyaṁ
7.2.10.2,brahma-kṣatra-samedhitām
7.2.10.3,sūdayadhvaṁ tapo-yajña-
7.2.10.4,svādhyāya-vrata-dāninaḥ
7.2.11.1,viṣṇur dvija-kriyā-mūlo
7.2.11.2,yajño dharmamayaḥ pumān
7.2.11.3,devarṣi-pitṛ-bhūtānāṁ
7.2.11.4,dharmasya ca parāyaṇam
7.2.12.1,yatra yatra dvijā gāvo
7.2.12.2,vedā varṇāśrama-kriyāḥ
7.2.12.3,taṁ taṁ janapadaṁ yāta
7.2.12.4,sandīpayata vṛścata
7.2.13.1,iti te bhartṛ-nirdeśam
7.2.13.2,ādāya śirasādṛtāḥ
7.2.13.3,tathā prajānāṁ kadanaṁ
7.2.13.4,vidadhuḥ kadana-priyāḥ
7.2.14.1,pura-grāma-vrajodyāna-
7.2.14.2,kṣetrārāmāśramākarān
7.2.14.3,kheṭa-kharvaṭa-ghoṣāṁś ca
7.2.14.4,dadahuḥ pattanāni ca
7.2.15.1,kecit khanitrair bibhiduḥ
7.2.15.2,setu-prākāra-gopurān
7.2.15.3,ājīvyāṁś cicchidur vṛkṣān
7.2.15.4,kecit paraśu-pāṇayaḥ
7.2.15.5,prādahañ śaraṇāny eke
7.2.15.6,prajānāṁ jvalitolmukaiḥ
7.2.16.1,evaṁ viprakṛte loke
7.2.16.2,daityendrānucarair muhuḥ
7.2.16.3,divaṁ devāḥ parityajya
7.2.16.4,bhuvi cerur alakṣitāḥ
7.2.17.1,hiraṇyakaśipur bhrātuḥ
7.2.17.2,samparetasya duḥkhitaḥ
7.2.17.3,kṛtvā kaṭodakādīni
7.2.17.4,bhrātṛ-putrān asāntvayat
7.2.18-19.1,śakuniṁ śambaraṁ dhṛṣṭiṁ
7.2.18-19.2,bhūtasantāpanaṁ vṛkam
7.2.18-19.3,kālanābhaṁ mahānābhaṁ
7.2.18-19.4,hariśmaśrum athotkacam
7.2.20.1,śrī-hiraṇyakaśipur uvāca
7.2.21.1,bhūtānām iha saṁvāsaḥ
7.2.21.2,prapāyām iva suvrate
7.2.21.3,daivenaikatra nītānām
7.2.21.4,unnītānāṁ sva-karmabhiḥ
7.2.22.1,nitya ātmāvyayaḥ śuddhaḥ
7.2.22.2,sarvagaḥ sarva-vit paraḥ
7.2.22.3,dhatte ’sāv ātmano liṅgaṁ
7.2.22.4,māyayā visṛjan guṇān
7.2.23.1,yathāmbhasā pracalatā
7.2.23.2,taravo ’pi calā iva
7.2.23.3,cakṣuṣā bhrāmyamāṇena
7.2.23.4,dṛśyate calatīva bhūḥ
7.2.24.1,evaṁ guṇair bhrāmyamāṇe
7.2.24.2,manasy avikalaḥ pumān
7.2.24.3,yāti tat-sāmyatāṁ bhadre
7.2.24.4,hy aliṅgo liṅgavān iva
7.2.25-26.1,eṣa ātma-viparyāso
7.2.25-26.2,hy aliṅge liṅga-bhāvanā
7.2.25-26.3,eṣa priyāpriyair yogo
7.2.25-26.4,viyogaḥ karma-saṁsṛtiḥ
7.2.27.1,atrāpy udāharantīmam
7.2.27.2,itihāsaṁ purātanam
7.2.27.3,yamasya preta-bandhūnāṁ
7.2.27.4,saṁvādaṁ taṁ nibodhata
7.2.28.1,uśīnareṣv abhūd rājā
7.2.28.2,suyajña iti viśrutaḥ
7.2.28.3,sapatnair nihato yuddhe
7.2.28.4,jñātayas tam upāsata
7.2.29-31.1,viśīrṇa-ratna-kavacaṁ
7.2.29-31.2,vibhraṣṭābharaṇa-srajam
7.2.29-31.3,śara-nirbhinna-hṛdayaṁ
7.2.29-31.4,śayānam asṛg-āvilam
7.2.32.1,rudatya uccair dayitāṅghri-paṅkajaṁ
7.2.32.2,siñcantya asraiḥ kuca-kuṅkumāruṇaiḥ
7.2.32.3,visrasta-keśābharaṇāḥ śucaṁ nṛṇāṁ
7.2.32.4,sṛjantya ākrandanayā vilepire
7.2.33.1,aho vidhātrākaruṇena naḥ prabho
7.2.33.2,bhavān praṇīto dṛg-agocarāṁ daśām
7.2.33.3,uśīnarāṇām asi vṛttidaḥ purā
7.2.33.4,kṛto ’dhunā yena śucāṁ vivardhanaḥ
7.2.34.1,tvayā kṛtajñena vayaṁ mahī-pate
7.2.34.2,kathaṁ vinā syāma suhṛttamena te
7.2.34.3,tatrānuyānaṁ tava vīra pādayoḥ
7.2.34.4,śuśrūṣatīnāṁ diśa yatra yāsyasi
7.2.35.1,evaṁ vilapatīnāṁ vai
7.2.35.2,parigṛhya mṛtaṁ patim
7.2.35.3,anicchatīnāṁ nirhāram
7.2.35.4,arko ’staṁ sannyavartata
7.2.36.1,tatra ha preta-bandhūnām
7.2.36.2,āśrutya paridevitam
7.2.36.3,āha tān bālako bhūtvā
7.2.36.4,yamaḥ svayam upāgataḥ
7.2.37.1,śrī-yama uvāca
7.2.38.1,aho vayaṁ dhanyatamā yad atra
7.2.38.2,tyaktāḥ pitṛbhyāṁ na vicintayāmaḥ
7.2.38.3,abhakṣyamāṇā abalā vṛkādibhiḥ
7.2.38.4,sa rakṣitā rakṣati yo hi garbhe
7.2.39.1,ya icchayeśaḥ sṛjatīdam avyayo
7.2.39.2,ya eva rakṣaty avalumpate ca yaḥ
7.2.39.3,tasyābalāḥ krīḍanam āhur īśituś
7.2.39.4,carācaraṁ nigraha-saṅgrahe prabhuḥ
7.2.40.1,pathi cyutaṁ tiṣṭhati diṣṭa-rakṣitaṁ
7.2.40.2,gṛhe sthitaṁ tad-vihataṁ vinaśyati
7.2.40.3,jīvaty anātho ’pi tad-īkṣito vane
7.2.40.4,gṛhe ’bhigupto ’sya hato na jīvati
7.2.41.1,bhūtāni tais tair nija-yoni-karmabhir
7.2.41.2,bhavanti kāle na bhavanti sarvaśaḥ
7.2.41.3,na tatra hātmā prakṛtāv api sthitas
7.2.41.4,tasyā guṇair anyatamo hi badhyate
7.2.42.1,idaṁ śarīraṁ puruṣasya mohajaṁ
7.2.42.2,yathā pṛthag bhautikam īyate gṛham
7.2.42.3,yathaudakaiḥ pārthiva-taijasair janaḥ
7.2.42.4,kālena jāto vikṛto vinaśyati
7.2.43.1,yathānalo dāruṣu bhinna īyate
7.2.43.2,yathānilo deha-gataḥ pṛthak sthitaḥ
7.2.43.3,yathā nabhaḥ sarva-gataṁ na sajjate
7.2.43.4,tathā pumān sarva-guṇāśrayaḥ paraḥ
7.2.44.1,suyajño nanv ayaṁ śete
7.2.44.2,mūḍhā yam anuśocatha
7.2.44.3,yaḥ śrotā yo ’nuvakteha
7.2.44.4,sa na dṛśyeta karhicit
7.2.45.1,na śrotā nānuvaktāyaṁ
7.2.45.2,mukhyo ’py atra mahān asuḥ
7.2.45.3,yas tv ihendriyavān ātmā
7.2.45.4,sa cānyaḥ prāṇa-dehayoḥ
7.2.46.1,bhūtendriya-mano-liṅgān
7.2.46.2,dehān uccāvacān vibhuḥ
7.2.46.3,bhajaty utsṛjati hy anyas
7.2.46.4,tac cāpi svena tejasā
7.2.47.1,yāval liṅgānvito hy ātmā
7.2.47.2,tāvat karma-nibandhanam
7.2.47.3,tato viparyayaḥ kleśo
7.2.47.4,māyā-yogo ’nuvartate
7.2.48.1,vitathābhiniveśo ’yaṁ
7.2.48.2,yad guṇeṣv artha-dṛg-vacaḥ
7.2.48.3,yathā manorathaḥ svapnaḥ
7.2.48.4,sarvam aindriyakaṁ mṛṣā
7.2.49.1,atha nityam anityaṁ vā
7.2.49.2,neha śocanti tad-vidaḥ
7.2.49.3,nānyathā śakyate kartuṁ
7.2.49.4,sva-bhāvaḥ śocatām iti
7.2.50.1,lubdhako vipine kaścit
7.2.50.2,pakṣiṇāṁ nirmito ’ntakaḥ
7.2.50.3,vitatya jālaṁ vidadhe
7.2.50.4,tatra tatra pralobhayan
7.2.51.1,kuliṅga-mithunaṁ tatra
7.2.51.2,vicarat samadṛśyata
7.2.51.3,tayoḥ kuliṅgī sahasā
7.2.51.4,lubdhakena pralobhitā
7.2.52.1,sāsajjata sicas tantryāṁ
7.2.52.2,mahiṣyaḥ kāla-yantritā
7.2.52.3,kuliṅgas tāṁ tathāpannāṁ
7.2.52.4,nirīkṣya bhṛśa-duḥkhitaḥ
7.2.52.5,snehād akalpaḥ kṛpaṇaḥ
7.2.52.6,kṛpaṇāṁ paryadevayat
7.2.53.1,aho akaruṇo devaḥ
7.2.53.2,striyākaruṇayā vibhuḥ
7.2.53.3,kṛpaṇaṁ mām anuśocantyā
7.2.53.4,dīnayā kiṁ kariṣyati
7.2.54.1,kāmaṁ nayatu māṁ devaḥ
7.2.54.2,kim ardhenātmano hi me
7.2.54.3,dīnena jīvatā duḥkham
7.2.54.4,anena vidhurāyuṣā
7.2.55.1,kathaṁ tv ajāta-pakṣāṁs tān
7.2.55.2,mātṛ-hīnān bibharmy aham
7.2.55.3,manda-bhāgyāḥ pratīkṣante
7.2.55.4,nīḍe me mātaraṁ prajāḥ
7.2.56.1,evaṁ kuliṅgaṁ vilapantam ārāt
7.2.56.2,priyā-viyogāturam aśru-kaṇṭham
7.2.56.3,sa eva taṁ śākunikaḥ śareṇa
7.2.56.4,vivyādha kāla-prahito vilīnaḥ
7.2.57.1,evaṁ yūyam apaśyantya
7.2.57.2,ātmāpāyam abuddhayaḥ
7.2.57.3,nainaṁ prāpsyatha śocantyaḥ
7.2.57.4,patiṁ varṣa-śatair api
7.2.58.1,śrī-hiraṇyakaśipur uvāca
7.2.59.1,yama etad upākhyāya
7.2.59.2,tatraivāntaradhīyata
7.2.59.3,jñātayo hi suyajñasya
7.2.59.4,cakrur yat sāmparāyikam
7.2.60.1,ataḥ śocata mā yūyaṁ
7.2.60.2,paraṁ cātmānam eva vā
7.2.60.3,ka ātmā kaḥ paro vātra
7.2.60.4,svīyaḥ pārakya eva vā
7.2.60.5,sva-parābhiniveśena
7.2.60.6,vinājñānena dehinām
7.2.61.1,śrī-nārada uvāca
7.3.1.1,śrī-nārada uvāca
7.3.2.1,sa tepe mandara-droṇyāṁ
7.3.2.2,tapaḥ parama-dāruṇam
7.3.2.3,ūrdhva-bāhur nabho-dṛṣṭiḥ
7.3.2.4,pādāṅguṣṭhāśritāvaniḥ
7.3.3.1,jaṭā-dīdhitibhī reje
7.3.3.2,saṁvartārka ivāṁśubhiḥ
7.3.3.3,tasmiṁs tapas tapyamāne
7.3.3.4,devāḥ sthānāni bhejire
7.3.4.1,tasya mūrdhnaḥ samudbhūtaḥ
7.3.4.2,sadhūmo ’gnis tapomayaḥ
7.3.4.3,tīryag ūrdhvam adho lokān
7.3.4.4,prātapad viṣvag īritaḥ
7.3.5.1,cukṣubhur nady-udanvantaḥ
7.3.5.2,sadvīpādriś cacāla bhūḥ
7.3.5.3,nipetuḥ sagrahās tārā
7.3.5.4,jajvaluś ca diśo daśa
7.3.6.1,tena taptā divaṁ tyaktvā
7.3.6.2,brahmalokaṁ yayuḥ surāḥ
7.3.6.3,dhātre vijñāpayām āsur
7.3.6.4,deva-deva jagat-pate
7.3.6.5,daityendra-tapasā taptā
7.3.6.6,divi sthātuṁ na śaknumaḥ
7.3.7.1,tasya copaśamaṁ bhūman
7.3.7.2,vidhehi yadi manyase
7.3.7.3,lokā na yāvan naṅkṣyanti
7.3.7.4,bali-hārās tavābhibhūḥ
7.3.8.1,tasyāyaṁ kila saṅkalpaś
7.3.8.2,carato duścaraṁ tapaḥ
7.3.8.3,śrūyatāṁ kiṁ na viditas
7.3.8.4,tavāthāpi niveditam
7.3.9-10.1,sṛṣṭvā carācaram idaṁ
7.3.9-10.2,tapo-yoga-samādhinā
7.3.9-10.3,adhyāste sarva-dhiṣṇyebhyaḥ
7.3.9-10.4,parameṣṭhī nijāsanam
7.3.11.1,anyathedaṁ vidhāsye ’ham
7.3.11.2,ayathā pūrvam ojasā
7.3.11.3,kim anyaiḥ kāla-nirdhūtaiḥ
7.3.11.4,kalpānte vaiṣṇavādibhiḥ
7.3.12.1,iti śuśruma nirbandhaṁ
7.3.12.2,tapaḥ paramam āsthitaḥ
7.3.12.3,vidhatsvānantaraṁ yuktaṁ
7.3.12.4,svayaṁ tri-bhuvaneśvara
7.3.13.1,tavāsanaṁ dvija-gavāṁ
7.3.13.2,pārameṣṭhyaṁ jagat-pate
7.3.13.3,bhavāya śreyase bhūtyai
7.3.13.4,kṣemāya vijayāya ca
7.3.14.1,iti vijñāpito devair
7.3.14.2,bhagavān ātmabhūr nṛpa
7.3.14.3,parito bhṛgu-dakṣādyair
7.3.14.4,yayau daityeśvarāśramam
7.3.15-16.1,na dadarśa praticchannaṁ
7.3.15-16.2,valmīka-tṛṇa-kīcakaiḥ
7.3.15-16.3,pipīlikābhir ācīrṇaṁ
7.3.15-16.4,medas-tvaṅ-māṁsa-śoṇitam
7.3.17.1,śrī-brahmovāca
7.3.18.1,adrākṣam aham etaṁ te
7.3.18.2,hṛt-sāraṁ mahad-adbhutam
7.3.18.3,daṁśa-bhakṣita-dehasya
7.3.18.4,prāṇā hy asthiṣu śerate
7.3.19.1,naitat pūrvarṣayaś cakrur
7.3.19.2,na kariṣyanti cāpare
7.3.19.3,nirambur dhārayet prāṇān
7.3.19.4,ko vai divya-samāḥ śatam
7.3.20.1,vyavasāyena te ’nena
7.3.20.2,duṣkareṇa manasvinām
7.3.20.3,tapo-niṣṭhena bhavatā
7.3.20.4,jito ’haṁ diti-nandana
7.3.21.1,tatas ta āśiṣaḥ sarvā
7.3.21.2,dadāmy asura-puṅgava
7.3.21.3,martasya te hy amartasya
7.3.21.4,darśanaṁ nāphalaṁ mama
7.3.22.1,śrī-nārada uvāca
7.3.23.1,sa tat kīcaka-valmīkāt
7.3.23.2,saha-ojo-balānvitaḥ
7.3.23.3,sarvāvayava-sampanno
7.3.23.4,vajra-saṁhanano yuvā
7.3.23.5,utthitas tapta-hemābho
7.3.23.6,vibhāvasur ivaidhasaḥ
7.3.24.1,sa nirīkṣyāmbare devaṁ
7.3.24.2,haṁsa-vāham upasthitam
7.3.24.3,nanāma śirasā bhūmau
7.3.24.4,tad-darśana-mahotsavaḥ
7.3.25.1,utthāya prāñjaliḥ prahva
7.3.25.2,īkṣamāṇo dṛśā vibhum
7.3.25.3,harṣāśru-pulakodbhedo
7.3.25.4,girā gadgadayāgṛṇāt
7.3.26-27.1,śrī-hiraṇyakaśipur uvāca
7.3.28.1,nama ādyāya bījāya
7.3.28.2,jñāna-vijñāna-mūrtaye
7.3.28.3,prāṇendriya-mano-buddhi-
7.3.28.4,vikārair vyaktim īyuṣe
7.3.29.1,tvam īśiṣe jagatas tasthuṣaś ca
7.3.29.2,prāṇena mukhyena patiḥ prajānām
7.3.29.3,cittasya cittair mana-indriyāṇāṁ
7.3.29.4,patir mahān bhūta-guṇāśayeśaḥ
7.3.30.1,tvaṁ sapta-tantūn vitanoṣi tanvā
7.3.30.2,trayyā catur-hotraka-vidyayā ca
7.3.30.3,tvam eka ātmātmavatām anādir
7.3.30.4,ananta-pāraḥ kavir antarātmā
7.3.31.1,tvam eva kālo ’nimiṣo janānām
7.3.31.2,āyur lavādy-avayavaiḥ kṣiṇoṣi
7.3.31.3,kūṭa-stha ātmā parameṣṭhy ajo mahāṁs
7.3.31.4,tvaṁ jīva-lokasya ca jīva ātmā
7.3.32.1,tvattaḥ paraṁ nāparam apy anejad
7.3.32.2,ejac ca kiñcid vyatiriktam asti
7.3.32.3,vidyāḥ kalās te tanavaś ca sarvā
7.3.32.4,hiraṇyagarbho ’si bṛhat tri-pṛṣṭhaḥ
7.3.33.1,vyaktaṁ vibho sthūlam idaṁ śarīraṁ
7.3.33.2,yenendriya-prāṇa-mano-guṇāṁs tvam
7.3.33.3,bhuṅkṣe sthito dhāmani pārameṣṭhye
7.3.33.4,avyakta ātmā puruṣaḥ purāṇaḥ
7.3.34.1,anantāvyakta-rūpeṇa
7.3.34.2,yenedam akhilaṁ tatam
7.3.34.3,cid-acic-chakti-yuktāya
7.3.34.4,tasmai bhagavate namaḥ
7.3.35.1,yadi dāsyasy abhimatān
7.3.35.2,varān me varadottama
7.3.35.3,bhūtebhyas tvad-visṛṣṭebhyo
7.3.35.4,mṛtyur mā bhūn mama prabho
7.3.36.1,nāntar bahir divā naktam
7.3.36.2,anyasmād api cāyudhaiḥ
7.3.36.3,na bhūmau nāmbare mṛtyur
7.3.36.4,na narair na mṛgair api
7.3.37-38.1,vyasubhir vāsumadbhir vā
7.3.37-38.2,surāsura-mahoragaiḥ
7.3.37-38.3,apratidvandvatāṁ yuddhe
7.3.37-38.4,aika-patyaṁ ca dehinām
7.4.1.1,śrī-nārada uvāca
7.4.2.1,śrī-brahmovāca
7.4.3.1,tato jagāma bhagavān
7.4.3.2,amoghānugraho vibhuḥ
7.4.3.3,pūjito ’sura-varyeṇa
7.4.3.4,stūyamānaḥ prajeśvaraiḥ
7.4.4.1,evaṁ labdha-varo daityo
7.4.4.2,bibhrad dhemamayaṁ vapuḥ
7.4.4.3,bhagavaty akarod dveṣaṁ
7.4.4.4,bhrātur vadham anusmaran
7.4.5-7.1,sa vijitya diśaḥ sarvā
7.4.5-7.2,lokāṁś ca trīn mahāsuraḥ
7.4.5-7.3,devāsura-manuṣyendra-
7.4.5-7.4,gandharva-garuḍoragān
7.4.8.1,devodyāna-śriyā juṣṭam
7.4.8.2,adhyāste sma tri-piṣṭapam
7.4.8.3,mahendra-bhavanaṁ sākṣān
7.4.8.4,nirmitaṁ viśvakarmaṇā
7.4.8.5,trailokya-lakṣmy-āyatanam
7.4.8.6,adhyuvāsākhilarddhimat
7.4.9-12.1,yatra vidruma-sopānā
7.4.9-12.2,mahā-mārakatā bhuvaḥ
7.4.9-12.3,yatra sphāṭika-kuḍyāni
7.4.9-12.4,vaidūrya-stambha-paṅktayaḥ
7.4.13.1,tam aṅga mattaṁ madhunoru-gandhinā
7.4.13.2,vivṛtta-tāmrākṣam aśeṣa-dhiṣṇya-pāḥ
7.4.13.3,upāsatopāyana-pāṇibhir vinā
7.4.13.4,tribhis tapo-yoga-balaujasāṁ padam
7.4.14.1,jagur mahendrāsanam ojasā sthitaṁ
7.4.14.2,viśvāvasus tumburur asmad-ādayaḥ
7.4.14.3,gandharva-siddhā ṛṣayo ’stuvan muhur
7.4.14.4,vidyādharāś cāpsarasaś ca pāṇḍava
7.4.15.1,sa eva varṇāśramibhiḥ
7.4.15.2,kratubhir bhūri-dakṣiṇaiḥ
7.4.15.3,ijyamāno havir-bhāgān
7.4.15.4,agrahīt svena tejasā
7.4.16.1,akṛṣṭa-pacyā tasyāsīt
7.4.16.2,sapta-dvīpavatī mahī
7.4.16.3,tathā kāma-dughā gāvo
7.4.16.4,nānāścarya-padaṁ nabhaḥ
7.4.17.1,ratnākarāś ca ratnaughāṁs
7.4.17.2,tat-patnyaś cohur ūrmibhiḥ
7.4.17.3,kṣāra-sīdhu-ghṛta-kṣaudra-
7.4.17.4,dadhi-kṣīrāmṛtodakāḥ
7.4.18.1,śailā droṇībhir ākrīḍaṁ
7.4.18.2,sarvartuṣu guṇān drumāḥ
7.4.18.3,dadhāra loka-pālānām
7.4.18.4,eka eva pṛthag guṇān
7.4.19.1,sa itthaṁ nirjita-kakub
7.4.19.2,eka-rāḍ viṣayān priyān
7.4.19.3,yathopajoṣaṁ bhuñjāno
7.4.19.4,nātṛpyad ajitendriyaḥ
7.4.20.1,evam aiśvarya-mattasya
7.4.20.2,dṛptasyocchāstra-vartinaḥ
7.4.20.3,kālo mahān vyatīyāya
7.4.20.4,brahma-śāpam upeyuṣaḥ
7.4.21.1,tasyogra-daṇḍa-saṁvignāḥ
7.4.21.2,sarve lokāḥ sapālakāḥ
7.4.21.3,anyatrālabdha-śaraṇāḥ
7.4.21.4,śaraṇaṁ yayur acyutam
7.4.22-23.1,tasyai namo ’stu kāṣṭhāyai
7.4.22-23.2,yatrātmā harir īśvaraḥ
7.4.22-23.3,yad gatvā na nivartante
7.4.22-23.4,śāntāḥ sannyāsino ’malāḥ
7.4.24.1,teṣām āvirabhūd vāṇī
7.4.24.2,arūpā megha-niḥsvanā
7.4.24.3,sannādayantī kakubhaḥ
7.4.24.4,sādhūnām abhayaṅkarī
7.4.25-26.1,mā bhaiṣṭa vibudha-śreṣṭhāḥ
7.4.25-26.2,sarveṣāṁ bhadram astu vaḥ
7.4.25-26.3,mad-darśanaṁ hi bhūtānāṁ
7.4.25-26.4,sarva-śreyopapattaye
7.4.27.1,yadā deveṣu vedeṣu
7.4.27.2,goṣu vipreṣu sādhuṣu
7.4.27.3,dharme mayi ca vidveṣaḥ
7.4.27.4,sa vā āśu vinaśyati
7.4.28.1,nirvairāya praśāntāya
7.4.28.2,sva-sutāya mahātmane
7.4.28.3,prahrādāya yadā druhyed
7.4.28.4,dhaniṣye ’pi varorjitam
7.4.29.1,śrī-nārada uvāca
7.4.30.1,tasya daitya-pateḥ putrāś
7.4.30.2,catvāraḥ paramādbhutāḥ
7.4.30.3,prahrādo ’bhūn mahāṁs teṣāṁ
7.4.30.4,guṇair mahad-upāsakaḥ
7.4.31-32.1,brahmaṇyaḥ śīla-sampannaḥ
7.4.31-32.2,satya-sandho jitendriyaḥ
7.4.31-32.3,ātmavat sarva-bhūtānām
7.4.31-32.4,eka-priya-suhṛttamaḥ
7.4.33.1,nodvigna-citto vyasaneṣu niḥspṛhaḥ
7.4.33.2,śruteṣu dṛṣṭeṣu guṇeṣv avastu-dṛk
7.4.33.3,dāntendriya-prāṇa-śarīra-dhīḥ sadā
7.4.33.4,praśānta-kāmo rahitāsuro ’suraḥ
7.4.34.1,yasmin mahad-guṇā rājan
7.4.34.2,gṛhyante kavibhir muhuḥ
7.4.34.3,na te ’dhunā pidhīyante
7.4.34.4,yathā bhagavatīśvare
7.4.35.1,yaṁ sādhu-gāthā-sadasi
7.4.35.2,ripavo ’pi surā nṛpa
7.4.35.3,pratimānaṁ prakurvanti
7.4.35.4,kim utānye bhavādṛśāḥ
7.4.36.1,guṇair alam asaṅkhyeyair
7.4.36.2,māhātmyaṁ tasya sūcyate
7.4.36.3,vāsudeve bhagavati
7.4.36.4,yasya naisargikī ratiḥ
7.4.37.1,nyasta-krīḍanako bālo
7.4.37.2,jaḍavat tan-manastayā
7.4.37.3,kṛṣṇa-graha-gṛhītātmā
7.4.37.4,na veda jagad īdṛśam
7.4.38.1,āsīnaḥ paryaṭann aśnan
7.4.38.2,śayānaḥ prapiban bruvan
7.4.38.3,nānusandhatta etāni
7.4.38.4,govinda-parirambhitaḥ
7.4.39.1,kvacid rudati vaikuṇṭha-
7.4.39.2,cintā-śabala-cetanaḥ
7.4.39.3,kvacid dhasati tac-cintā-
7.4.39.4,hlāda udgāyati kvacit
7.4.40.1,nadati kvacid utkaṇṭho
7.4.40.2,vilajjo nṛtyati kvacit
7.4.40.3,kvacit tad-bhāvanā-yuktas
7.4.40.4,tanmayo ’nucakāra ha
7.4.41.1,kvacid utpulakas tūṣṇīm
7.4.41.2,āste saṁsparśa-nirvṛtaḥ
7.4.41.3,aspanda-praṇayānanda-
7.4.41.4,salilāmīlitekṣaṇaḥ
7.4.42.1,sa uttama-śloka-padāravindayor
7.4.42.2,niṣevayākiñcana-saṅga-labdhayā
7.4.42.3,tanvan parāṁ nirvṛtim ātmano muhur
7.4.42.4,duḥsaṅga-dīnasya manaḥ śamaṁ vyadhāt
7.4.43.1,tasmin mahā-bhāgavate
7.4.43.2,mahā-bhāge mahātmani
7.4.43.3,hiraṇyakaśipū rājann
7.4.43.4,akarod agham ātmaje
7.4.44.1,śrī-yudhiṣṭhira uvāca
7.4.45.1,putrān vipratikūlān svān
7.4.45.2,pitaraḥ putra-vatsalāḥ
7.4.45.3,upālabhante śikṣārthaṁ
7.4.45.4,naivāgham aparo yathā
7.4.46.1,kim utānuvaśān sādhūṁs
7.4.46.2,tādṛśān guru-devatān
7.4.46.3,etat kautūhalaṁ brahmann
7.4.46.4,asmākaṁ vidhama prabho
7.4.46.5,pituḥ putrāya yad dveṣo
7.4.46.6,maraṇāya prayojitaḥ
7.5.1.1,śrī-nārada uvāca
7.5.2.1,tau rājñā prāpitaṁ bālaṁ
7.5.2.2,prahlādaṁ naya-kovidam
7.5.2.3,pāṭhayām āsatuḥ pāṭhyān
7.5.2.4,anyāṁś cāsura-bālakān
7.5.3.1,yat tatra guruṇā proktaṁ
7.5.3.2,śuśruve ’nupapāṭha ca
7.5.3.3,na sādhu manasā mene
7.5.3.4,sva-parāsad-grahāśrayam
7.5.4.1,ekadāsura-rāṭ putram
7.5.4.2,aṅkam āropya pāṇḍava
7.5.4.3,papraccha kathyatāṁ vatsa
7.5.4.4,manyate sādhu yad bhavān
7.5.5.1,śrī-prahlāda uvāca
7.5.6.1,śrī-nārada uvāca
7.5.7.1,samyag vidhāryatāṁ bālo
7.5.7.2,guru-gehe dvi-jātibhiḥ
7.5.7.3,viṣṇu-pakṣaiḥ praticchannair
7.5.7.4,na bhidyetāsya dhīr yathā
7.5.8.1,gṛham ānītam āhūya
7.5.8.2,prahrādaṁ daitya-yājakāḥ
7.5.8.3,praśasya ślakṣṇayā vācā
7.5.8.4,samapṛcchanta sāmabhiḥ
7.5.9.1,vatsa prahrāda bhadraṁ te
7.5.9.2,satyaṁ kathaya mā mṛṣā
7.5.9.3,bālān ati kutas tubhyam
7.5.9.4,eṣa buddhi-viparyayaḥ
7.5.10.1,buddhi-bhedaḥ para-kṛta
7.5.10.2,utāho te svato ’bhavat
7.5.10.3,bhaṇyatāṁ śrotu-kāmānāṁ
7.5.10.4,gurūṇāṁ kula-nandana
7.5.11.1,śrī-prahrāda uvāca
7.5.12.1,sa yadānuvrataḥ puṁsāṁ
7.5.12.2,paśu-buddhir vibhidyate
7.5.12.3,anya eṣa tathānyo ’ham
7.5.12.4,iti bheda-gatāsatī
7.5.13.1,sa eṣa ātmā sva-parety abuddhibhir
7.5.13.2,duratyayānukramaṇo nirūpyate
7.5.13.3,muhyanti yad-vartmani veda-vādino
7.5.13.4,brahmādayo hy eṣa bhinatti me matim
7.5.14.1,yathā bhrāmyaty ayo brahman
7.5.14.2,svayam ākarṣa-sannidhau
7.5.14.3,tathā me bhidyate cetaś
7.5.14.4,cakra-pāṇer yadṛcchayā
7.5.15.1,śrī-nārada uvāca
7.5.16.1,ānīyatām are vetram
7.5.16.2,asmākam ayaśaskaraḥ
7.5.16.3,kulāṅgārasya durbuddheś
7.5.16.4,caturtho ’syodito damaḥ
7.5.17.1,daiteya-candana-vane
7.5.17.2,jāto ’yaṁ kaṇṭaka-drumaḥ
7.5.17.3,yan-mūlonmūla-paraśor
7.5.17.4,viṣṇor nālāyito ’rbhakaḥ
7.5.18.1,iti taṁ vividhopāyair
7.5.18.2,bhīṣayaṁs tarjanādibhiḥ
7.5.18.3,prahrādaṁ grāhayām āsa
7.5.18.4,tri-vargasyopapādanam
7.5.19.1,tata enaṁ gurur jñātvā
7.5.19.2,jñāta-jñeya-catuṣṭayam
7.5.19.3,daityendraṁ darśayām āsa
7.5.19.4,mātṛ-mṛṣṭam alaṅkṛtam
7.5.20.1,pādayoḥ patitaṁ bālaṁ
7.5.20.2,pratinandyāśiṣāsuraḥ
7.5.20.3,pariṣvajya ciraṁ dorbhyāṁ
7.5.20.4,paramām āpa nirvṛtim
7.5.21.1,āropyāṅkam avaghrāya
7.5.21.2,mūrdhany aśru-kalāmbubhiḥ
7.5.21.3,āsiñcan vikasad-vaktram
7.5.21.4,idam āha yudhiṣṭhira
7.5.22.1,hiraṇyakaśipur uvāca
7.5.23-24.1,śrī-prahrāda uvāca
7.5.25.1,niśamyaitat suta-vaco
7.5.25.2,hiraṇyakaśipus tadā
7.5.25.3,guru-putram uvācedaṁ
7.5.25.4,ruṣā prasphuritādharaḥ
7.5.26.1,brahma-bandho kim etat te
7.5.26.2,vipakṣaṁ śrayatāsatā
7.5.26.3,asāraṁ grāhito bālo
7.5.26.4,mām anādṛtya durmate
7.5.27.1,santi hy asādhavo loke
7.5.27.2,durmaitrāś chadma-veṣiṇaḥ
7.5.27.3,teṣām udety aghaṁ kāle
7.5.27.4,rogaḥ pātakinām iva
7.5.28.1,śrī-guru-putra uvāca
7.5.29.1,śrī-nārada uvāca
7.5.30.1,śrī-prahrāda uvāca
7.5.31.1,na te viduḥ svārtha-gatiṁ hi viṣṇuṁ
7.5.31.2,durāśayā ye bahir-artha-māninaḥ
7.5.31.3,andhā yathāndhair upanīyamānās
7.5.31.4,te ’pīśa-tantryām uru-dāmni baddhāḥ
7.5.32.1,naiṣāṁ matis tāvad urukramāṅghriṁ
7.5.32.2,spṛśaty anarthāpagamo yad-arthaḥ
7.5.32.3,mahīyasāṁ pāda-rajo-’bhiṣekaṁ
7.5.32.4,niṣkiñcanānāṁ na vṛṇīta yāvat
7.5.33.1,ity uktvoparataṁ putraṁ
7.5.33.2,hiraṇyakaśipū ruṣā
7.5.33.3,andhīkṛtātmā svotsaṅgān
7.5.33.4,nirasyata mahī-tale
7.5.34.1,āhāmarṣa-ruṣāviṣṭaḥ
7.5.34.2,kaṣāyī-bhūta-locanaḥ
7.5.34.3,vadhyatām āśv ayaṁ vadhyo
7.5.34.4,niḥsārayata nairṛtāḥ
7.5.35.1,ayaṁ me bhrātṛ-hā so ’yaṁ
7.5.35.2,hitvā svān suhṛdo ’dhamaḥ
7.5.35.3,pitṛvya-hantuḥ pādau yo
7.5.35.4,viṣṇor dāsavad arcati
7.5.36.1,viṣṇor vā sādhv asau kiṁ nu
7.5.36.2,kariṣyaty asamañjasaḥ
7.5.36.3,sauhṛdaṁ dustyajaṁ pitror
7.5.36.4,ahād yaḥ pañca-hāyanaḥ
7.5.37.1,paro ’py apatyaṁ hita-kṛd yathauṣadhaṁ
7.5.37.2,sva-dehajo ’py āmayavat suto ’hitaḥ
7.5.37.3,chindyāt tad aṅgaṁ yad utātmano ’hitaṁ
7.5.37.4,śeṣaṁ sukhaṁ jīvati yad-vivarjanāt
7.5.38.1,sarvair upāyair hantavyaḥ
7.5.38.2,sambhoja-śayanāsanaiḥ
7.5.38.3,suhṛl-liṅga-dharaḥ śatrur
7.5.38.4,muner duṣṭam ivendriyam
7.5.39-40.1,nairṛtās te samādiṣṭā
7.5.39-40.2,bhartrā vai śūla-pāṇayaḥ
7.5.39-40.3,tigma-daṁṣṭra-karālāsyās
7.5.39-40.4,tāmra-śmaśru-śiroruhāḥ
7.5.41.1,pare brahmaṇy anirdeśye
7.5.41.2,bhagavaty akhilātmani
7.5.41.3,yuktātmany aphalā āsann
7.5.41.4,apuṇyasyeva sat-kriyāḥ
7.5.42.1,prayāse ’pahate tasmin
7.5.42.2,daityendraḥ pariśaṅkitaḥ
7.5.42.3,cakāra tad-vadhopāyān
7.5.42.4,nirbandhena yudhiṣṭhira
7.5.43-44.1,dig-gajair dandaśūkendrair
7.5.43-44.2,abhicārāvapātanaiḥ
7.5.43-44.3,māyābhiḥ sannirodhaiś ca
7.5.43-44.4,gara-dānair abhojanaiḥ
7.5.45.1,eṣa me bahv-asādhūkto
7.5.45.2,vadhopāyāś ca nirmitāḥ
7.5.45.3,tais tair drohair asad-dharmair
7.5.45.4,muktaḥ svenaiva tejasā
7.5.46.1,vartamāno ’vidūre vai
7.5.46.2,bālo ’py ajaḍa-dhīr ayam
7.5.46.3,na vismarati me ’nāryaṁ
7.5.46.4,śunaḥ śepa iva prabhuḥ
7.5.47.1,aprameyānubhāvo ’yam
7.5.47.2,akutaścid-bhayo ’maraḥ
7.5.47.3,nūnam etad-virodhena
7.5.47.4,mṛtyur me bhavitā na vā
7.5.48.1,iti tac-cintayā kiñcin
7.5.48.2,mlāna-śriyam adho-mukham
7.5.48.3,śaṇḍāmarkāv auśanasau
7.5.48.4,vivikta iti hocatuḥ
7.5.49.1,jitaṁ tvayaikena jagat-trayaṁ bhruvor
7.5.49.2,vijṛmbhaṇa-trasta-samasta-dhiṣṇyapam
7.5.49.3,na tasya cintyaṁ tava nātha cakṣvahe
7.5.49.4,na vai śiśūnāṁ guṇa-doṣayoḥ padam
7.5.50.1,imaṁ tu pāśair varuṇasya baddhvā
7.5.50.2,nidhehi bhīto na palāyate yathā
7.5.50.3,buddhiś ca puṁso vayasārya-sevayā
7.5.50.4,yāvad gurur bhārgava āgamiṣyati
7.5.51.1,tatheti guru-putroktam
7.5.51.2,anujñāyedam abravīt
7.5.51.3,dharmo hy asyopadeṣṭavyo
7.5.51.4,rājñāṁ yo gṛha-medhinām
7.5.52.1,dharmam arthaṁ ca kāmaṁ ca
7.5.52.2,nitarāṁ cānupūrvaśaḥ
7.5.52.3,prahrādāyocatū rājan
7.5.52.4,praśritāvanatāya ca
7.5.53.1,yathā tri-vargaṁ gurubhir
7.5.53.2,ātmane upaśikṣitam
7.5.53.3,na sādhu mene tac-chikṣāṁ
7.5.53.4,dvandvārāmopavarṇitām
7.5.54.1,yadācāryaḥ parāvṛtto
7.5.54.2,gṛhamedhīya-karmasu
7.5.54.3,vayasyair bālakais tatra
7.5.54.4,sopahūtaḥ kṛta-kṣaṇaiḥ
7.5.55.1,atha tāñ ślakṣṇayā vācā
7.5.55.2,pratyāhūya mahā-budhaḥ
7.5.55.3,uvāca vidvāṁs tan-niṣṭhāṁ
7.5.55.4,kṛpayā prahasann iva
7.5.56-57.1,te tu tad-gauravāt sarve
7.5.56-57.2,tyakta-krīḍā-paricchadāḥ
7.5.56-57.3,bālā adūṣita-dhiyo
7.5.56-57.4,dvandvārāmeritehitaiḥ
7.6.1.1,śrī-prahrāda uvāca
7.6.2.1,yathā hi puruṣasyeha
7.6.2.2,viṣṇoḥ pādopasarpaṇam
7.6.2.3,yad eṣa sarva-bhūtānāṁ
7.6.2.4,priya ātmeśvaraḥ suhṛt
7.6.3.1,sukham aindriyakaṁ daityā
7.6.3.2,deha-yogena dehinām
7.6.3.3,sarvatra labhyate daivād
7.6.3.4,yathā duḥkham ayatnataḥ
7.6.4.1,tat-prayāso na kartavyo
7.6.4.2,yata āyur-vyayaḥ param
7.6.4.3,na tathā vindate kṣemaṁ
7.6.4.4,mukunda-caraṇāmbujam
7.6.5.1,tato yateta kuśalaḥ
7.6.5.2,kṣemāya bhavam āśritaḥ
7.6.5.3,śarīraṁ pauruṣaṁ yāvan
7.6.5.4,na vipadyeta puṣkalam
7.6.6.1,puṁso varṣa-śataṁ hy āyus
7.6.6.2,tad-ardhaṁ cājitātmanaḥ
7.6.6.3,niṣphalaṁ yad asau rātryāṁ
7.6.6.4,śete ’ndhaṁ prāpitas tamaḥ
7.6.7.1,mugdhasya bālye kaiśore
7.6.7.2,krīḍato yāti viṁśatiḥ
7.6.7.3,jarayā grasta-dehasya
7.6.7.4,yāty akalpasya viṁśatiḥ
7.6.8.1,durāpūreṇa kāmena
7.6.8.2,mohena ca balīyasā
7.6.8.3,śeṣaṁ gṛheṣu saktasya
7.6.8.4,pramattasyāpayāti hi
7.6.9.1,ko gṛheṣu pumān saktam
7.6.9.2,ātmānam ajitendriyaḥ
7.6.9.3,sneha-pāśair dṛḍhair baddham
7.6.9.4,utsaheta vimocitum
7.6.10.1,ko nv artha-tṛṣṇāṁ visṛjet
7.6.10.2,prāṇebhyo ’pi ya īpsitaḥ
7.6.10.3,yaṁ krīṇāty asubhiḥ preṣṭhais
7.6.10.4,taskaraḥ sevako vaṇik
7.6.11-13.1,kathaṁ priyāyā anukampitāyāḥ
7.6.11-13.2,saṅgaṁ rahasyaṁ rucirāṁś ca mantrān
7.6.11-13.3,suhṛtsu tat-sneha-sitaḥ śiśūnāṁ
7.6.11-13.4,kalākṣarāṇām anurakta-cittaḥ
7.6.14.1,kuṭumba-poṣāya viyan nijāyur
7.6.14.2,na budhyate ’rthaṁ vihataṁ pramattaḥ
7.6.14.3,sarvatra tāpa-traya-duḥkhitātmā
7.6.14.4,nirvidyate na sva-kuṭumba-rāmaḥ
7.6.15.1,vitteṣu nityābhiniviṣṭa-cetā
7.6.15.2,vidvāṁś ca doṣaṁ para-vitta-hartuḥ
7.6.15.3,pretyeha vāthāpy ajitendriyas tad
7.6.15.4,aśānta-kāmo harate kuṭumbī
7.6.16.1,vidvān apītthaṁ danujāḥ kuṭumbaṁ
7.6.16.2,puṣṇan sva-lokāya na kalpate vai
7.6.16.3,yaḥ svīya-pārakya-vibhinna-bhāvas
7.6.16.4,tamaḥ prapadyeta yathā vimūḍhaḥ
7.6.17-18.1,yato na kaścit kva ca kutracid vā
7.6.17-18.2,dīnaḥ svam ātmānam alaṁ samarthaḥ
7.6.17-18.3,vimocituṁ kāma-dṛśāṁ vihāra-
7.6.17-18.4,krīḍā-mṛgo yan-nigaḍo visargaḥ
7.6.19.1,na hy acyutaṁ prīṇayato
7.6.19.2,bahv-āyāso ’surātmajāḥ
7.6.19.3,ātmatvāt sarva-bhūtānāṁ
7.6.19.4,siddhatvād iha sarvataḥ
7.6.20-23.1,parāvareṣu bhūteṣu
7.6.20-23.2,brahmānta-sthāvarādiṣu
7.6.20-23.3,bhautikeṣu vikāreṣu
7.6.20-23.4,bhūteṣv atha mahatsu ca
7.6.24.1,tasmāt sarveṣu bhūteṣu
7.6.24.2,dayāṁ kuruta sauhṛdam
7.6.24.3,bhāvam āsuram unmucya
7.6.24.4,yayā tuṣyaty adhokṣajaḥ
7.6.25.1,tuṣṭe ca tatra kim alabhyam ananta ādye
7.6.25.2,kiṁ tair guṇa-vyatikarād iha ye sva-siddhāḥ
7.6.25.3,dharmādayaḥ kim aguṇena ca kāṅkṣitena
7.6.25.4,sāraṁ juṣāṁ caraṇayor upagāyatāṁ naḥ
7.6.26.1,dharmārtha-kāma iti yo ’bhihitas tri-varga
7.6.26.2,īkṣā trayī naya-damau vividhā ca vārtā
7.6.26.3,manye tad etad akhilaṁ nigamasya satyaṁ
7.6.26.4,svātmārpaṇaṁ sva-suhṛdaḥ paramasya puṁsaḥ
7.6.27.1,jñānaṁ tad etad amalaṁ duravāpam āha
7.6.27.2,nārāyaṇo nara-sakhaḥ kila nāradāya
7.6.27.3,ekāntināṁ bhagavatas tad akiñcanānāṁ
7.6.27.4,pādāravinda-rajasāpluta-dehināṁ syāt
7.6.28.1,śrutam etan mayā pūrvaṁ
7.6.28.2,jñānaṁ vijñāna-saṁyutam
7.6.28.3,dharmaṁ bhāgavataṁ śuddhaṁ
7.6.28.4,nāradād deva-darśanāt
7.6.29-30.1,śrī-daitya-putrā ūcuḥ
7.7.1.1,śrī-nārada uvāca
7.7.2.1,śrī-prahrāda uvāca
7.7.3.1,pipīlikair ahir iva
7.7.3.2,diṣṭyā lokopatāpanaḥ
7.7.3.3,pāpena pāpo ’bhakṣīti
7.7.3.4,vadanto vāsavādayaḥ
7.7.4-5.1,teṣām atibalodyogaṁ
7.7.4-5.2,niśamyāsura-yūthapāḥ
7.7.4-5.3,vadhyamānāḥ surair bhītā
7.7.4-5.4,dudruvuḥ sarvato diśam
7.7.6.1,vyalumpan rāja-śibiram
7.7.6.2,amarā jaya-kāṅkṣiṇaḥ
7.7.6.3,indras tu rāja-mahiṣīṁ
7.7.6.4,mātaraṁ mama cāgrahīt
7.7.7.1,nīyamānāṁ bhayodvignāṁ
7.7.7.2,rudatīṁ kurarīm iva
7.7.7.3,yadṛcchayāgatas tatra
7.7.7.4,devarṣir dadṛśe pathi
7.7.8.1,prāha naināṁ sura-pate
7.7.8.2,netum arhasy anāgasam
7.7.8.3,muñca muñca mahā-bhāga
7.7.8.4,satīṁ para-parigraham
7.7.9.1,śrī-indra uvāca
7.7.10.1,śrī-nārada uvāca
7.7.11.1,ity uktas tāṁ vihāyendro
7.7.11.2,devarṣer mānayan vacaḥ
7.7.11.3,ananta-priya-bhaktyaināṁ
7.7.11.4,parikramya divaṁ yayau
7.7.12.1,tato me mātaram ṛṣiḥ
7.7.12.2,samānīya nijāśrame
7.7.12.3,āśvāsyehoṣyatāṁ vatse
7.7.12.4,yāvat te bhartur āgamaḥ
7.7.13.1,tathety avātsīd devarṣer
7.7.13.2,antike sākuto-bhayā
7.7.13.3,yāvad daitya-patir ghorāt
7.7.13.4,tapaso na nyavartata
7.7.14.1,ṛṣiṁ paryacarat tatra
7.7.14.2,bhaktyā paramayā satī
7.7.14.3,antarvatnī sva-garbhasya
7.7.14.4,kṣemāyecchā-prasūtaye
7.7.15.1,ṛṣiḥ kāruṇikas tasyāḥ
7.7.15.2,prādād ubhayam īśvaraḥ
7.7.15.3,dharmasya tattvaṁ jñānaṁ ca
7.7.15.4,mām apy uddiśya nirmalam
7.7.16.1,tat tu kālasya dīrghatvāt
7.7.16.2,strītvān mātus tirodadhe
7.7.16.3,ṛṣiṇānugṛhītaṁ māṁ
7.7.16.4,nādhunāpy ajahāt smṛtiḥ
7.7.17.1,bhavatām api bhūyān me
7.7.17.2,yadi śraddadhate vacaḥ
7.7.17.3,vaiśāradī dhīḥ śraddhātaḥ
7.7.17.4,strī-bālānāṁ ca me yathā
7.7.18.1,janmādyāḥ ṣaḍ ime bhāvā
7.7.18.2,dṛṣṭā dehasya nātmanaḥ
7.7.18.3,phalānām iva vṛkṣasya
7.7.18.4,kāleneśvara-mūrtinā
7.7.19-20.1,ātmā nityo ’vyayaḥ śuddha
7.7.19-20.2,ekaḥ kṣetra-jña āśrayaḥ
7.7.19-20.3,avikriyaḥ sva-dṛg hetur
7.7.19-20.4,vyāpako ’saṅgy anāvṛtaḥ
7.7.21.1,svarṇaṁ yathā grāvasu hema-kāraḥ
7.7.21.2,kṣetreṣu yogais tad-abhijña āpnuyāt
7.7.21.3,kṣetreṣu deheṣu tathātma-yogair
7.7.21.4,adhyātma-vid brahma-gatiṁ labheta
7.7.22.1,aṣṭau prakṛtayaḥ proktās
7.7.22.2,traya eva hi tad-guṇāḥ
7.7.22.3,vikārāḥ ṣoḍaśācāryaiḥ
7.7.22.4,pumān ekaḥ samanvayāt
7.7.23.1,dehas tu sarva-saṅghāto
7.7.23.2,jagat tasthur iti dvidhā
7.7.23.3,atraiva mṛgyaḥ puruṣo
7.7.23.4,neti netīty atat tyajan
7.7.24.1,anvaya-vyatirekeṇa
7.7.24.2,vivekenośatātmanā
7.7.24.3,svarga-sthāna-samāmnāyair
7.7.24.4,vimṛśadbhir asatvaraiḥ
7.7.25.1,buddher jāgaraṇaṁ svapnaḥ
7.7.25.2,suṣuptir iti vṛttayaḥ
7.7.25.3,tā yenaivānubhūyante
7.7.25.4,so ’dhyakṣaḥ puruṣaḥ paraḥ
7.7.26.1,ebhis tri-varṇaiḥ paryastair
7.7.26.2,buddhi-bhedaiḥ kriyodbhavaiḥ
7.7.26.3,svarūpam ātmano budhyed
7.7.26.4,gandhair vāyum ivānvayāt
7.7.27.1,etad dvāro hi saṁsāro
7.7.27.2,guṇa-karma-nibandhanaḥ
7.7.27.3,ajñāna-mūlo ’pārtho ’pi
7.7.27.4,puṁsaḥ svapna ivārpyate
7.7.28.1,tasmād bhavadbhiḥ kartavyaṁ
7.7.28.2,karmaṇāṁ tri-guṇātmanām
7.7.28.3,bīja-nirharaṇaṁ yogaḥ
7.7.28.4,pravāhoparamo dhiyaḥ
7.7.29.1,tatropāya-sahasrāṇām
7.7.29.2,ayaṁ bhagavatoditaḥ
7.7.29.3,yad īśvare bhagavati
7.7.29.4,yathā yair añjasā ratiḥ
7.7.30-31.1,guru-śuśrūṣayā bhaktyā
7.7.30-31.2,sarva-labdhārpaṇena ca
7.7.30-31.3,saṅgena sādhu-bhaktānām
7.7.30-31.4,īśvarārādhanena ca
7.7.32.1,hariḥ sarveṣu bhūteṣu
7.7.32.2,bhagavān āsta īśvaraḥ
7.7.32.3,iti bhūtāni manasā
7.7.32.4,kāmais taiḥ sādhu mānayet
7.7.33.1,evaṁ nirjita-ṣaḍ-vargaiḥ
7.7.33.2,kriyate bhaktir īśvare
7.7.33.3,vāsudeve bhagavati
7.7.33.4,yayā saṁlabhyate ratiḥ
7.7.34.1,niśamya karmāṇi guṇān atulyān
7.7.34.2,vīryāṇi līlā-tanubhiḥ kṛtāni
7.7.34.3,yadātiharṣotpulakāśru-gadgadaṁ
7.7.34.4,protkaṇṭha udgāyati rauti nṛtyati
7.7.35.1,yadā graha-grasta iva kvacid dhasaty
7.7.35.2,ākrandate dhyāyati vandate janam
7.7.35.3,muhuḥ śvasan vakti hare jagat-pate
7.7.35.4,nārāyaṇety ātma-matir gata-trapaḥ
7.7.36.1,tadā pumān mukta-samasta-bandhanas
7.7.36.2,tad-bhāva-bhāvānukṛtāśayākṛtiḥ
7.7.36.3,nirdagdha-bījānuśayo mahīyasā
7.7.36.4,bhakti-prayogeṇa samety adhokṣajam
7.7.37.1,adhokṣajālambham ihāśubhātmanaḥ
7.7.37.2,śarīriṇaḥ saṁsṛti-cakra-śātanam
7.7.37.3,tad brahma-nirvāṇa-sukhaṁ vidur budhās
7.7.37.4,tato bhajadhvaṁ hṛdaye hṛd-īśvaram
7.7.38.1,ko ’ti-prayāso ’sura-bālakā harer
7.7.38.2,upāsane sve hṛdi chidravat sataḥ
7.7.38.3,svasyātmanaḥ sakhyur aśeṣa-dehināṁ
7.7.38.4,sāmānyataḥ kiṁ viṣayopapādanaiḥ
7.7.39.1,rāyaḥ kalatraṁ paśavaḥ sutādayo
7.7.39.2,gṛhā mahī kuñjara-kośa-bhūtayaḥ
7.7.39.3,sarve ’rtha-kāmāḥ kṣaṇa-bhaṅgurāyuṣaḥ
7.7.39.4,kurvanti martyasya kiyat priyaṁ calāḥ
7.7.40.1,evaṁ hi lokāḥ kratubhiḥ kṛtā amī
7.7.40.2,kṣayiṣṇavaḥ sātiśayā na nirmalāḥ
7.7.40.3,tasmād adṛṣṭa-śruta-dūṣaṇaṁ paraṁ
7.7.40.4,bhaktyoktayeśaṁ bhajatātma-labdhaye
7.7.41.1,yad-artha iha karmāṇi
7.7.41.2,vidvan-māny asakṛn naraḥ
7.7.41.3,karoty ato viparyāsam
7.7.41.4,amoghaṁ vindate phalam
7.7.42.1,sukhāya duḥkha-mokṣāya
7.7.42.2,saṅkalpa iha karmiṇaḥ
7.7.42.3,sadāpnotīhayā duḥkham
7.7.42.4,anīhāyāḥ sukhāvṛtaḥ
7.7.43.1,kāmān kāmayate kāmyair
7.7.43.2,yad-artham iha pūruṣaḥ
7.7.43.3,sa vai dehas tu pārakyo
7.7.43.4,bhaṅguro yāty upaiti ca
7.7.44.1,kim u vyavahitāpatya-
7.7.44.2,dārāgāra-dhanādayaḥ
7.7.44.3,rājya-kośa-gajāmātya-
7.7.44.4,bhṛtyāptā mamatāspadāḥ
7.7.45.1,kim etair ātmanas tucchaiḥ
7.7.45.2,saha dehena naśvaraiḥ
7.7.45.3,anarthair artha-saṅkāśair
7.7.45.4,nityānanda-rasodadheḥ
7.7.46.1,nirūpyatām iha svārthaḥ
7.7.46.2,kiyān deha-bhṛto ’surāḥ
7.7.46.3,niṣekādiṣv avasthāsu
7.7.46.4,kliśyamānasya karmabhiḥ
7.7.47.1,karmāṇy ārabhate dehī
7.7.47.2,dehenātmānuvartinā
7.7.47.3,karmabhis tanute deham
7.7.47.4,ubhayaṁ tv avivekataḥ
7.7.48.1,tasmād arthāś ca kāmāś ca
7.7.48.2,dharmāś ca yad-apāśrayāḥ
7.7.48.3,bhajatānīhayātmānam
7.7.48.4,anīhaṁ harim īśvaram
7.7.49.1,sarveṣām api bhūtānāṁ
7.7.49.2,harir ātmeśvaraḥ priyaḥ
7.7.49.3,bhūtair mahadbhiḥ sva-kṛtaiḥ
7.7.49.4,kṛtānāṁ jīva-saṁjñitaḥ
7.7.50.1,devo ’suro manuṣyo vā
7.7.50.2,yakṣo gandharva eva vā
7.7.50.3,bhajan mukunda-caraṇaṁ
7.7.50.4,svastimān syād yathā vayam
7.7.51-52.1,nālaṁ dvijatvaṁ devatvam
7.7.51-52.2,ṛṣitvaṁ vāsurātmajāḥ
7.7.51-52.3,prīṇanāya mukundasya
7.7.51-52.4,na vṛttaṁ na bahu-jñatā
7.7.53.1,tato harau bhagavati
7.7.53.2,bhaktiṁ kuruta dānavāḥ
7.7.53.3,ātmaupamyena sarvatra
7.7.53.4,sarva-bhūtātmanīśvare
7.7.54.1,daiteyā yakṣa-rakṣāṁsi
7.7.54.2,striyaḥ śūdrā vrajaukasaḥ
7.7.54.3,khagā mṛgāḥ pāpa-jīvāḥ
7.7.54.4,santi hy acyutatāṁ gatāḥ
7.7.55.1,etāvān eva loke ’smin
7.7.55.2,puṁsaḥ svārthaḥ paraḥ smṛtaḥ
7.7.55.3,ekānta-bhaktir govinde
7.7.55.4,yat sarvatra tad-īkṣaṇam
7.8.1.1,śrī-nārada uvāca
7.8.2.1,athācārya-sutas teṣāṁ
7.8.2.2,buddhim ekānta-saṁsthitām
7.8.2.3,ālakṣya bhītas tvarito
7.8.2.4,rājña āvedayad yathā
7.8.3-4.1,kopāveśa-calad-gātraḥ
7.8.3-4.2,putraṁ hantuṁ mano dadhe
7.8.3-4.3,kṣiptvā paruṣayā vācā
7.8.3-4.4,prahrādam atad-arhaṇam
7.8.5.1,śrī-hiraṇyakaśipur uvāca
7.8.6.1,kruddhasya yasya kampante
7.8.6.2,trayo lokāḥ saheśvarāḥ
7.8.6.3,tasya me ’bhītavan mūḍha
7.8.6.4,śāsanaṁ kiṁ balo ’tyagāḥ
7.8.7.1,śrī-prahrāda uvāca
7.8.8.1,sa īśvaraḥ kāla urukramo ’sāv
7.8.8.2,ojaḥ sahaḥ sattva-balendriyātmā
7.8.8.3,sa eva viśvaṁ paramaḥ sva-śaktibhiḥ
7.8.8.4,sṛjaty avaty atti guṇa-trayeśaḥ
7.8.9.1,jahy āsuraṁ bhāvam imaṁ tvam ātmanaḥ
7.8.9.2,samaṁ mano dhatsva na santi vidviṣaḥ
7.8.9.3,ṛte ’jitād ātmana utpathe sthitāt
7.8.9.4,tad dhi hy anantasya mahat samarhaṇam
7.8.10.1,dasyūn purā ṣaṇ na vijitya lumpato
7.8.10.2,manyanta eke sva-jitā diśo daśa
7.8.10.3,jitātmano jñasya samasya dehināṁ
7.8.10.4,sādhoḥ sva-moha-prabhavāḥ kutaḥ pare
7.8.11.1,śrī-hiraṇyakaśipur uvāca
7.8.12.1,yas tvayā manda-bhāgyokto
7.8.12.2,mad-anyo jagad-īśvaraḥ
7.8.12.3,kvāsau yadi sa sarvatra
7.8.12.4,kasmāt stambhe na dṛśyate
7.8.13.1,so ’haṁ vikatthamānasya
7.8.13.2,śiraḥ kāyād dharāmi te
7.8.13.3,gopāyeta haris tvādya
7.8.13.4,yas te śaraṇam īpsitam
7.8.14.1,evaṁ duruktair muhur ardayan ruṣā
7.8.14.2,sutaṁ mahā-bhāgavataṁ mahāsuraḥ
7.8.14.3,khaḍgaṁ pragṛhyotpatito varāsanāt
7.8.14.4,stambhaṁ tatāḍātibalaḥ sva-muṣṭinā
7.8.15.1,tadaiva tasmin ninado ’tibhīṣaṇo
7.8.15.2,babhūva yenāṇḍa-kaṭāham asphuṭat
7.8.15.3,yaṁ vai sva-dhiṣṇyopagataṁ tv ajādayaḥ
7.8.15.4,śrutvā sva-dhāmātyayam aṅga menire
7.8.16.1,sa vikraman putra-vadhepsur ojasā
7.8.16.2,niśamya nirhrādam apūrvam adbhutam
7.8.16.3,antaḥ-sabhāyāṁ na dadarśa tat-padaṁ
7.8.16.4,vitatrasur yena surāri-yūtha-pāḥ
7.8.17.1,satyaṁ vidhātuṁ nija-bhṛtya-bhāṣitaṁ
7.8.17.2,vyāptiṁ ca bhūteṣv akhileṣu cātmanaḥ
7.8.17.3,adṛśyatātyadbhuta-rūpam udvahan
7.8.17.4,stambhe sabhāyāṁ na mṛgaṁ na mānuṣam
7.8.18.1,sa sattvam enaṁ parito vipaśyan
7.8.18.2,stambhasya madhyād anunirjihānam
7.8.18.3,nāyaṁ mṛgo nāpi naro vicitram
7.8.18.4,aho kim etan nṛ-mṛgendra-rūpam
7.8.19-22.1,mīmāṁsamānasya samutthito ’grato
7.8.19-22.2,nṛsiṁha-rūpas tad alaṁ bhayānakam
7.8.19-22.3,pratapta-cāmīkara-caṇḍa-locanaṁ
7.8.19-22.4,sphurat saṭā-keśara-jṛmbhitānanam
7.8.23.1,prāyeṇa me ’yaṁ hariṇorumāyinā
7.8.23.2,vadhaḥ smṛto ’nena samudyatena kim
7.8.23.3,evaṁ bruvaṁs tv abhyapatad gadāyudho
7.8.23.4,nadan nṛsiṁhaṁ prati daitya-kuñjaraḥ
7.8.24.1,alakṣito ’gnau patitaḥ pataṅgamo
7.8.24.2,yathā nṛsiṁhaujasi so ’suras tadā
7.8.24.3,na tad vicitraṁ khalu sattva-dhāmani
7.8.24.4,sva-tejasā yo nu purāpibat tamaḥ
7.8.25.1,tato ’bhipadyābhyahanan mahāsuro
7.8.25.2,ruṣā nṛsiṁhaṁ gadayoruvegayā
7.8.25.3,taṁ vikramantaṁ sagadaṁ gadādharo
7.8.25.4,mahoragaṁ tārkṣya-suto yathāgrahīt
7.8.26.1,sa tasya hastotkalitas tadāsuro
7.8.26.2,vikrīḍato yadvad ahir garutmataḥ
7.8.26.3,asādhv amanyanta hṛtaukaso ’marā
7.8.26.4,ghana-cchadā bhārata sarva-dhiṣṇya-pāḥ
7.8.27.1,taṁ manyamāno nija-vīrya-śaṅkitaṁ
7.8.27.2,yad dhasta-mukto nṛhariṁ mahāsuraḥ
7.8.27.3,punas tam āsajjata khaḍga-carmaṇī
7.8.27.4,pragṛhya vegena gata-śramo mṛdhe
7.8.28.1,taṁ śyena-vegaṁ śata-candra-vartmabhiś
7.8.28.2,carantam acchidram upary-adho hariḥ
7.8.28.3,kṛtvāṭṭa-hāsaṁ kharam utsvanolbaṇaṁ
7.8.28.4,nimīlitākṣaṁ jagṛhe mahā-javaḥ
7.8.29.1,viṣvak sphurantaṁ grahaṇāturaṁ harir
7.8.29.2,vyālo yathākhuṁ kuliśākṣata-tvacam
7.8.29.3,dvāry ūrum āpatya dadāra līlayā
7.8.29.4,nakhair yathāhiṁ garuḍo mahā-viṣam
7.8.30.1,saṁrambha-duṣprekṣya-karāla-locano
7.8.30.2,vyāttānanāntaṁ vilihan sva-jihvayā
7.8.30.3,asṛg-lavāktāruṇa-keśarānano
7.8.30.4,yathāntra-mālī dvipa-hatyayā hariḥ
7.8.31.1,nakhāṅkurotpāṭita-hṛt-saroruhaṁ
7.8.31.2,visṛjya tasyānucarān udāyudhān
7.8.31.3,ahan samastān nakha-śastra-pāṇibhir
7.8.31.4,dordaṇḍa-yūtho ’nupathān sahasraśaḥ
7.8.32.1,saṭāvadhūtā jaladāḥ parāpatan
7.8.32.2,grahāś ca tad-dṛṣṭi-vimuṣṭa-rociṣaḥ
7.8.32.3,ambhodhayaḥ śvāsa-hatā vicukṣubhur
7.8.32.4,nirhrāda-bhītā digibhā vicukruśuḥ
7.8.33.1,dyaus tat-saṭotkṣipta-vimāna-saṅkulā
7.8.33.2,protsarpata kṣmā ca padābhipīḍitā
7.8.33.3,śailāḥ samutpetur amuṣya raṁhasā
7.8.33.4,tat-tejasā khaṁ kakubho na rejire
7.8.34.1,tataḥ sabhāyām upaviṣṭam uttame
7.8.34.2,nṛpāsane sambhṛta-tejasaṁ vibhum
7.8.34.3,alakṣita-dvairatham atyamarṣaṇaṁ
7.8.34.4,pracaṇḍa-vaktraṁ na babhāja kaścana
7.8.35.1,niśāmya loka-traya-mastaka-jvaraṁ
7.8.35.2,tam ādi-daityaṁ hariṇā hataṁ mṛdhe
7.8.35.3,praharṣa-vegotkalitānanā muhuḥ
7.8.35.4,prasūna-varṣair vavṛṣuḥ sura-striyaḥ
7.8.36.1,tadā vimānāvalibhir nabhastalaṁ
7.8.36.2,didṛkṣatāṁ saṅkulam āsa nākinām
7.8.36.3,surānakā dundubhayo ’tha jaghnire
7.8.36.4,gandharva-mukhyā nanṛtur jaguḥ striyaḥ
7.8.37-39.1,tatropavrajya vibudhā
7.8.37-39.2,brahmendra-giriśādayaḥ
7.8.37-39.3,ṛṣayaḥ pitaraḥ siddhā
7.8.37-39.4,vidyādhara-mahoragāḥ
7.8.40.1,śrī-brahmovāca
7.8.41.1,śrī-rudra uvāca
7.8.42.1,śrī-indra uvāca
7.8.43.1,śrī-ṛṣaya ūcuḥ
7.8.44.1,śrī-pitara ūcuḥ
7.8.45.1,śrī-siddhā ūcuḥ
7.8.46.1,śrī-vidyādharā ūcuḥ
7.8.47.1,śrī-nāgā ūcuḥ
7.8.48.1,śrī-manava ūcuḥ
7.8.49.1,śrī-prajāpataya ūcuḥ
7.8.50.1,śrī-gandharvā ūcuḥ
7.8.51.1,śrī-cāraṇā ūcuḥ
7.8.52.1,śrī-yakṣā ūcuḥ
7.8.53.1,śrī-kimpuruṣā ūcuḥ
7.8.54.1,śrī-vaitālikā ūcuḥ
7.8.55.1,śrī-kinnarā ūcuḥ
7.8.56.1,śrī-viṣṇu-pārṣadā ūcuḥ
7.9.1.1,śrī-nārada uvāca
7.9.2.1,sākṣāt śrīḥ preṣitā devair
7.9.2.2,dṛṣṭvā taṁ mahad adbhutam
7.9.2.3,adṛṣṭāśruta-pūrvatvāt
7.9.2.4,sā nopeyāya śaṅkitā
7.9.3.1,prahrādaṁ preṣayām āsa
7.9.3.2,brahmāvasthitam antike
7.9.3.3,tāta praśamayopehi
7.9.3.4,sva-pitre kupitaṁ prabhum
7.9.4.1,tatheti śanakai rājan
7.9.4.2,mahā-bhāgavato ’rbhakaḥ
7.9.4.3,upetya bhuvi kāyena
7.9.4.4,nanāma vidhṛtāñjaliḥ
7.9.5.1,sva-pāda-mūle patitaṁ tam arbhakaṁ
7.9.5.2,vilokya devaḥ kṛpayā pariplutaḥ
7.9.5.3,utthāpya tac-chīrṣṇy adadhāt karāmbujaṁ
7.9.5.4,kālāhi-vitrasta-dhiyāṁ kṛtābhayam
7.9.6.1,sa tat-kara-sparśa-dhutākhilāśubhaḥ
7.9.6.2,sapady abhivyakta-parātma-darśanaḥ
7.9.6.3,tat-pāda-padmaṁ hṛdi nirvṛto dadhau
7.9.6.4,hṛṣyat-tanuḥ klinna-hṛd-aśru-locanaḥ
7.9.7.1,astauṣīd dharim ekāgra-
7.9.7.2,manasā susamāhitaḥ
7.9.7.3,prema-gadgadayā vācā
7.9.7.4,tan-nyasta-hṛdayekṣaṇaḥ
7.9.8.1,śrī-prahrāda uvāca
7.9.9.1,manye dhanābhijana-rūpa-tapaḥ-śrutaujas-
7.9.9.2,tejaḥ-prabhāva-bala-pauruṣa-buddhi-yogāḥ
7.9.9.3,nārādhanāya hi bhavanti parasya puṁso
7.9.9.4,bhaktyā tutoṣa bhagavān gaja-yūtha-pāya
7.9.10.1,viprād dvi-ṣaḍ-guṇa-yutād aravinda-nābha-
7.9.10.2,pādāravinda-vimukhāt śvapacaṁ variṣṭham
7.9.10.3,manye tad-arpita-mano-vacanehitārtha-
7.9.10.4,prāṇaṁ punāti sa kulaṁ na tu bhūrimānaḥ
7.9.11.1,naivātmanaḥ prabhur ayaṁ nija-lābha-pūrṇo
7.9.11.2,mānaṁ janād aviduṣaḥ karuṇo vṛṇīte
7.9.11.3,yad yaj jano bhagavate vidadhīta mānaṁ
7.9.11.4,tac cātmane prati-mukhasya yathā mukha-śrīḥ
7.9.12.1,tasmād ahaṁ vigata-viklava īśvarasya
7.9.12.2,sarvātmanā mahi gṛṇāmi yathā manīṣam
7.9.12.3,nīco ’jayā guṇa-visargam anupraviṣṭaḥ
7.9.12.4,pūyeta yena hi pumān anuvarṇitena
7.9.13.1,sarve hy amī vidhi-karās tava sattva-dhāmno
7.9.13.2,brahmādayo vayam iveśa na codvijantaḥ
7.9.13.3,kṣemāya bhūtaya utātma-sukhāya cāsya
7.9.13.4,vikrīḍitaṁ bhagavato rucirāvatāraiḥ
7.9.14.1,tad yaccha manyum asuraś ca hatas tvayādya
7.9.14.2,modeta sādhur api vṛścika-sarpa-hatyā
7.9.14.3,lokāś ca nirvṛtim itāḥ pratiyanti sarve
7.9.14.4,rūpaṁ nṛsiṁha vibhayāya janāḥ smaranti
7.9.15.1,nāhaṁ bibhemy ajita te ’tibhayānakāsya-
7.9.15.2,jihvārka-netra-bhrukuṭī-rabhasogra-daṁṣṭrāt
7.9.15.3,āntra-srajaḥ-kṣataja-keśara-śaṅku-karṇān
7.9.15.4,nirhrāda-bhīta-digibhād ari-bhin-nakhāgrāt
7.9.16.1,trasto ’smy ahaṁ kṛpaṇa-vatsala duḥsahogra-
7.9.16.2,saṁsāra-cakra-kadanād grasatāṁ praṇītaḥ
7.9.16.3,baddhaḥ sva-karmabhir uśattama te ’ṅghri-mūlaṁ
7.9.16.4,prīto ’pavarga-śaraṇaṁ hvayase kadā nu
7.9.17.1,yasmāt priyāpriya-viyoga-saṁyoga-janma-
7.9.17.2,śokāgninā sakala-yoniṣu dahyamānaḥ
7.9.17.3,duḥkhauṣadhaṁ tad api duḥkham atad-dhiyāhaṁ
7.9.17.4,bhūman bhramāmi vada me tava dāsya-yogam
7.9.18.1,so ’haṁ priyasya suhṛdaḥ paradevatāyā
7.9.18.2,līlā-kathās tava nṛsiṁha viriñca-gītāḥ
7.9.18.3,añjas titarmy anugṛṇan guṇa-vipramukto
7.9.18.4,durgāṇi te pada-yugālaya-haṁsa-saṅgaḥ
7.9.19.1,bālasya neha śaraṇaṁ pitarau nṛsiṁha
7.9.19.2,nārtasya cāgadam udanvati majjato nauḥ
7.9.19.3,taptasya tat-pratividhir ya ihāñjaseṣṭas
7.9.19.4,tāvad vibho tanu-bhṛtāṁ tvad-upekṣitānām
7.9.20.1,yasmin yato yarhi yena ca yasya yasmād
7.9.20.2,yasmai yathā yad uta yas tv aparaḥ paro vā
7.9.20.3,bhāvaḥ karoti vikaroti pṛthak svabhāvaḥ
7.9.20.4,sañcoditas tad akhilaṁ bhavataḥ svarūpam
7.9.21.1,māyā manaḥ sṛjati karmamayaṁ balīyaḥ
7.9.21.2,kālena codita-guṇānumatena puṁsaḥ
7.9.21.3,chandomayaṁ yad ajayārpita-ṣoḍaśāraṁ
7.9.21.4,saṁsāra-cakram aja ko ’titaret tvad-anyaḥ
7.9.22.1,sa tvaṁ hi nitya-vijitātma-guṇaḥ sva-dhāmnā
7.9.22.2,kālo vaśī-kṛta-visṛjya-visarga-śaktiḥ
7.9.22.3,cakre visṛṣṭam ajayeśvara ṣoḍaśāre
7.9.22.4,niṣpīḍyamānam upakarṣa vibho prapannam
7.9.23.1,dṛṣṭā mayā divi vibho ’khila-dhiṣṇya-pānām
7.9.23.2,āyuḥ śriyo vibhava icchati yāñ jano ’yam
7.9.23.3,ye ’smat pituḥ kupita-hāsa-vijṛmbhita-bhrū-
7.9.23.4,visphūrjitena lulitāḥ sa tu te nirastaḥ
7.9.24.1,tasmād amūs tanu-bhṛtām aham āśiṣo ’jña
7.9.24.2,āyuḥ śriyaṁ vibhavam aindriyam āviriñcyāt
7.9.24.3,necchāmi te vilulitān uruvikrameṇa
7.9.24.4,kālātmanopanaya māṁ nija-bhṛtya-pārśvam
7.9.25.1,kutrāśiṣaḥ śruti-sukhā mṛgatṛṣṇi-rūpāḥ
7.9.25.2,kvedaṁ kalevaram aśeṣa-rujāṁ virohaḥ
7.9.25.3,nirvidyate na tu jano yad apīti vidvān
7.9.25.4,kāmānalaṁ madhu-lavaiḥ śamayan durāpaiḥ
7.9.26.1,kvāhaṁ rajaḥ-prabhava īśa tamo ’dhike ’smin
7.9.26.2,jātaḥ suretara-kule kva tavānukampā
7.9.26.3,na brahmaṇo na tu bhavasya na vai ramāyā
7.9.26.4,yan me ’rpitaḥ śirasi padma-karaḥ prasādaḥ
7.9.27.1,naiṣā parāvara-matir bhavato nanu syāj
7.9.27.2,jantor yathātma-suhṛdo jagatas tathāpi
7.9.27.3,saṁsevayā surataror iva te prasādaḥ
7.9.27.4,sevānurūpam udayo na parāvaratvam
7.9.28.1,evaṁ janaṁ nipatitaṁ prabhavāhi-kūpe
7.9.28.2,kāmābhikāmam anu yaḥ prapatan prasaṅgāt
7.9.28.3,kṛtvātmasāt surarṣiṇā bhagavan gṛhītaḥ
7.9.28.4,so ’haṁ kathaṁ nu visṛje tava bhṛtya-sevām
7.9.29.1,mat-prāṇa-rakṣaṇam ananta pitur vadhaś ca
7.9.29.2,manye sva-bhṛtya-ṛṣi-vākyam ṛtaṁ vidhātum
7.9.29.3,khaḍgaṁ pragṛhya yad avocad asad-vidhitsus
7.9.29.4,tvām īśvaro mad-aparo ’vatu kaṁ harāmi
7.9.30.1,ekas tvam eva jagad etam amuṣya yat tvam
7.9.30.2,ādy-antayoḥ pṛthag avasyasi madhyataś ca
7.9.30.3,sṛṣṭvā guṇa-vyatikaraṁ nija-māyayedaṁ
7.9.30.4,nāneva tair avasitas tad anupraviṣṭaḥ
7.9.31.1,tvaṁ vā idaṁ sadasad īśa bhavāṁs tato ’nyo
7.9.31.2,māyā yad ātma-para-buddhir iyaṁ hy apārthā
7.9.31.3,yad yasya janma nidhanaṁ sthitir īkṣaṇaṁ ca
7.9.31.4,tad vaitad eva vasukālavad aṣṭi-tarvoḥ
7.9.32.1,nyasyedam ātmani jagad vilayāmbu-madhye
7.9.32.2,śeṣetmanā nija-sukhānubhavo nirīhaḥ
7.9.32.3,yogena mīlita-dṛg-ātma-nipīta-nidras
7.9.32.4,turye sthito na tu tamo na guṇāṁś ca yuṅkṣe
7.9.33.1,tasyaiva te vapur idaṁ nija-kāla-śaktyā
7.9.33.2,sañcodita-prakṛti-dharmaṇa ātma-gūḍham
7.9.33.3,ambhasy ananta-śayanād viramat-samādher
7.9.33.4,nābher abhūt sva-kaṇikā-vaṭavan-mahābjam
7.9.34.1,tat-sambhavaḥ kavir ato ’nyad apaśyamānas
7.9.34.2,tvāṁ bījam ātmani tataṁ sa bahir vicintya
7.9.34.3,nāvindad abda-śatam apsu nimajjamāno
7.9.34.4,jāte ’ṅkure katham uhopalabheta bījam
7.9.35.1,sa tv ātma-yonir ativismita āśrito ’bjaṁ
7.9.35.2,kālena tīvra-tapasā pariśuddha-bhāvaḥ
7.9.35.3,tvām ātmanīśa bhuvi gandham ivātisūkṣmaṁ
7.9.35.4,bhūtendriyāśayamaye vitataṁ dadarśa
7.9.36.1,evaṁ sahasra-vadanāṅghri-śiraḥ-karoru-
7.9.36.2,nāsādya-karṇa-nayanābharaṇāyudhāḍhyam
7.9.36.3,māyāmayaṁ sad-upalakṣita-sanniveśaṁ
7.9.36.4,dṛṣṭvā mahā-puruṣam āpa mudaṁ viriñcaḥ
7.9.37.1,tasmai bhavān haya-śiras tanuvaṁ hi bibhrad
7.9.37.2,veda-druhāv atibalau madhu-kaiṭabhākhyau
7.9.37.3,hatvānayac chruti-gaṇāṁś ca rajas tamaś ca
7.9.37.4,sattvaṁ tava priyatamāṁ tanum āmananti
7.9.38.1,itthaṁ nṛ-tiryag-ṛṣi-deva-jhaṣāvatārair
7.9.38.2,lokān vibhāvayasi haṁsi jagat pratīpān
7.9.38.3,dharmaṁ mahā-puruṣa pāsi yugānuvṛttaṁ
7.9.38.4,channaḥ kalau yad abhavas tri-yugo ’tha sa tvam
7.9.39.1,naitan manas tava kathāsu vikuṇṭha-nātha
7.9.39.2,samprīyate durita-duṣṭam asādhu tīvram
7.9.39.3,kāmāturaṁ harṣa-śoka-bhayaiṣaṇārtaṁ
7.9.39.4,tasmin kathaṁ tava gatiṁ vimṛśāmi dīnaḥ
7.9.40.1,jihvaikato ’cyuta vikarṣati māvitṛptā
7.9.40.2,śiśno ’nyatas tvag-udaraṁ śravaṇaṁ kutaścit
7.9.40.3,ghrāṇo ’nyataś capala-dṛk kva ca karma-śaktir
7.9.40.4,bahvyaḥ sapatnya iva geha-patiṁ lunanti
7.9.41.1,evaṁ sva-karma-patitaṁ bhava-vaitaraṇyām
7.9.41.2,anyonya-janma-maraṇāśana-bhīta-bhītam
7.9.41.3,paśyañ janaṁ sva-para-vigraha-vaira-maitraṁ
7.9.41.4,hanteti pāracara pīpṛhi mūḍham adya
7.9.42.1,ko nv atra te ’khila-guro bhagavan prayāsa
7.9.42.2,uttāraṇe ’sya bhava-sambhava-lopa-hetoḥ
7.9.42.3,mūḍheṣu vai mahad-anugraha ārta-bandho
7.9.42.4,kiṁ tena te priya-janān anusevatāṁ naḥ
7.9.43.1,naivodvije para duratyaya-vaitaraṇyās
7.9.43.2,tvad-vīrya-gāyana-mahāmṛta-magna-cittaḥ
7.9.43.3,śoce tato vimukha-cetasa indriyārtha-
7.9.43.4,māyā-sukhāya bharam udvahato vimūḍhān
7.9.44.1,prāyeṇa deva munayaḥ sva-vimukti-kāmā
7.9.44.2,maunaṁ caranti vijane na parārtha-niṣṭhāḥ
7.9.44.3,naitān vihāya kṛpaṇān vimumukṣa eko
7.9.44.4,nānyaṁ tvad asya śaraṇaṁ bhramato ’nupaśye
7.9.45.1,yan maithunādi-gṛhamedhi-sukhaṁ hi tucchaṁ
7.9.45.2,kaṇḍūyanena karayor iva duḥkha-duḥkham
7.9.45.3,tṛpyanti neha kṛpaṇā bahu-duḥkha-bhājaḥ
7.9.45.4,kaṇḍūtivan manasijaṁ viṣaheta dhīraḥ
7.9.46.1,mauna-vrata-śruta-tapo-’dhyayana-sva-dharma-
7.9.46.2,vyākhyā-raho-japa-samādhaya āpavargyāḥ
7.9.46.3,prāyaḥ paraṁ puruṣa te tv ajitendriyāṇāṁ
7.9.46.4,vārtā bhavanty uta na vātra tu dāmbhikānām
7.9.47.1,rūpe ime sad-asatī tava veda-sṛṣṭe
7.9.47.2,bījāṅkurāv iva na cānyad arūpakasya
7.9.47.3,yuktāḥ samakṣam ubhayatra vicakṣante tvāṁ
7.9.47.4,yogena vahnim iva dāruṣu nānyataḥ syāt
7.9.48.1,tvaṁ vāyur agnir avanir viyad ambu mātrāḥ
7.9.48.2,prāṇendriyāṇi hṛdayaṁ cid anugrahaś ca
7.9.48.3,sarvaṁ tvam eva saguṇo viguṇaś ca bhūman
7.9.48.4,nānyat tvad asty api mano-vacasā niruktam
7.9.49.1,naite guṇā na guṇino mahad-ādayo ye
7.9.49.2,sarve manaḥ prabhṛtayaḥ sahadeva-martyāḥ
7.9.49.3,ādy-antavanta urugāya vidanti hi tvām
7.9.49.4,evaṁ vimṛśya sudhiyo viramanti śabdāt
7.9.50.1,tat te ’rhattama namaḥ stuti-karma-pūjāḥ
7.9.50.2,karma smṛtiś caraṇayoḥ śravaṇaṁ kathāyām
7.9.50.3,saṁsevayā tvayi vineti ṣaḍ-aṅgayā kiṁ
7.9.50.4,bhaktiṁ janaḥ paramahaṁsa-gatau labheta
7.9.51.1,śrī-nārada uvāca
7.9.52.1,śrī-bhagavān uvāca
7.9.53.1,mām aprīṇata āyuṣman
7.9.53.2,darśanaṁ durlabhaṁ hi me
7.9.53.3,dṛṣṭvā māṁ na punar jantur
7.9.53.4,ātmānaṁ taptum arhati
7.9.54.1,prīṇanti hy atha māṁ dhīrāḥ
7.9.54.2,sarva-bhāvena sādhavaḥ
7.9.54.3,śreyas-kāmā mahā-bhāga
7.9.54.4,sarvāsām āśiṣāṁ patim
7.9.55.1,śrī-nārada uvāca
7.10.1.1,śrī-nārada uvāca
7.10.2.1,śrī-prahrāda uvāca
7.10.3.1,bhṛtya-lakṣaṇa-jijñāsur
7.10.3.2,bhaktaṁ kāmeṣv acodayat
7.10.3.3,bhavān saṁsāra-bījeṣu
7.10.3.4,hṛdaya-granthiṣu prabho
7.10.4.1,nānyathā te ’khila-guro
7.10.4.2,ghaṭeta karuṇātmanaḥ
7.10.4.3,yas ta āśiṣa āśāste
7.10.4.4,na sa bhṛtyaḥ sa vai vaṇik
7.10.5.1,āśāsāno na vai bhṛtyaḥ
7.10.5.2,svāminy āśiṣa ātmanaḥ
7.10.5.3,na svāmī bhṛtyataḥ svāmyam
7.10.5.4,icchan yo rāti cāśiṣaḥ
7.10.6.1,ahaṁ tv akāmas tvad-bhaktas
7.10.6.2,tvaṁ ca svāmy anapāśrayaḥ
7.10.6.3,nānyathehāvayor artho
7.10.6.4,rāja-sevakayor iva
7.10.7.1,yadi dāsyasi me kāmān
7.10.7.2,varāṁs tvaṁ varadarṣabha
7.10.7.3,kāmānāṁ hṛdy asaṁrohaṁ
7.10.7.4,bhavatas tu vṛṇe varam
7.10.8.1,indriyāṇi manaḥ prāṇa
7.10.8.2,ātmā dharmo dhṛtir matiḥ
7.10.8.3,hrīḥ śrīs tejaḥ smṛtiḥ satyaṁ
7.10.8.4,yasya naśyanti janmanā
7.10.9.1,vimuñcati yadā kāmān
7.10.9.2,mānavo manasi sthitān
7.10.9.3,tarhy eva puṇḍarīkākṣa
7.10.9.4,bhagavattvāya kalpate
7.10.10.1,oṁ namo bhagavate tubhyaṁ
7.10.10.2,puruṣāya mahātmane
7.10.10.3,haraye ’dbhuta-siṁhāya
7.10.10.4,brahmaṇe paramātmane
7.10.11.1,śrī-bhagavān uvāca
7.10.12.1,kathā madīyā juṣamāṇaḥ priyās tvam
7.10.12.2,āveśya mām ātmani santam ekam
7.10.12.3,sarveṣu bhūteṣv adhiyajñam īśaṁ
7.10.12.4,yajasva yogena ca karma hinvan
7.10.13.1,bhogena puṇyaṁ kuśalena pāpaṁ
7.10.13.2,kalevaraṁ kāla-javena hitvā
7.10.13.3,kīrtiṁ viśuddhāṁ sura-loka-gītāṁ
7.10.13.4,vitāya mām eṣyasi mukta-bandhaḥ
7.10.14.1,ya etat kīrtayen mahyaṁ
7.10.14.2,tvayā gītam idaṁ naraḥ
7.10.14.3,tvāṁ ca māṁ ca smaran kāle
7.10.14.4,karma-bandhāt pramucyate
7.10.15-17.1,śrī-prahrāda uvāca
7.10.18.1,śrī-bhagavān uvāca
7.10.19.1,yatra yatra ca mad-bhaktāḥ
7.10.19.2,praśāntāḥ sama-darśinaḥ
7.10.19.3,sādhavaḥ samudācārās
7.10.19.4,te pūyante ’pi kīkaṭāḥ
7.10.20.1,sarvātmanā na hiṁsanti
7.10.20.2,bhūta-grāmeṣu kiñcana
7.10.20.3,uccāvaceṣu daityendra
7.10.20.4,mad-bhāva-vigata-spṛhāḥ
7.10.21.1,bhavanti puruṣā loke
7.10.21.2,mad-bhaktās tvām anuvratāḥ
7.10.21.3,bhavān me khalu bhaktānāṁ
7.10.21.4,sarveṣāṁ pratirūpa-dhṛk
7.10.22.1,kuru tvaṁ preta-kṛtyāni
7.10.22.2,pituḥ pūtasya sarvaśaḥ
7.10.22.3,mad-aṅga-sparśanenāṅga
7.10.22.4,lokān yāsyati suprajāḥ
7.10.23.1,pitryaṁ ca sthānam ātiṣṭha
7.10.23.2,yathoktaṁ brahmavādibhiḥ
7.10.23.3,mayy āveśya manas tāta
7.10.23.4,kuru karmāṇi mat-paraḥ
7.10.24.1,śrī-nārada uvāca
7.10.25.1,prasāda-sumukhaṁ dṛṣṭvā
7.10.25.2,brahmā narahariṁ harim
7.10.25.3,stutvā vāgbhiḥ pavitrābhiḥ
7.10.25.4,prāha devādibhir vṛtaḥ
7.10.26.1,śrī-brahmovāca
7.10.27.1,yo ’sau labdha-varo matto
7.10.27.2,na vadhyo mama sṛṣṭibhiḥ
7.10.27.3,tapo-yoga-balonnaddhaḥ
7.10.27.4,samasta-nigamān ahan
7.10.28.1,diṣṭyā tat-tanayaḥ sādhur
7.10.28.2,mahā-bhāgavato ’rbhakaḥ
7.10.28.3,tvayā vimocito mṛtyor
7.10.28.4,diṣṭyā tvāṁ samito ’dhunā
7.10.29.1,etad vapus te bhagavan
7.10.29.2,dhyāyataḥ paramātmanaḥ
7.10.29.3,sarvato goptṛ santrāsān
7.10.29.4,mṛtyor api jighāṁsataḥ
7.10.30.1,śrī-bhagavān uvāca
7.10.31.1,śrī-nārada uvāca
7.10.32.1,tataḥ sampūjya śirasā
7.10.32.2,vavande parameṣṭhinam
7.10.32.3,bhavaṁ prajāpatīn devān
7.10.32.4,prahrādo bhagavat-kalāḥ
7.10.33.1,tataḥ kāvyādibhiḥ sārdhaṁ
7.10.33.2,munibhiḥ kamalāsanaḥ
7.10.33.3,daityānāṁ dānavānāṁ ca
7.10.33.4,prahrādam akarot patim
7.10.34.1,pratinandya tato devāḥ
7.10.34.2,prayujya paramāśiṣaḥ
7.10.34.3,sva-dhāmāni yayū rājan
7.10.34.4,brahmādyāḥ pratipūjitāḥ
7.10.35.1,evaṁ ca pārṣadau viṣṇoḥ
7.10.35.2,putratvaṁ prāpitau diteḥ
7.10.35.3,hṛdi sthitena hariṇā
7.10.35.4,vaira-bhāvena tau hatau
7.10.36.1,punaś ca vipra-śāpena
7.10.36.2,rākṣasau tau babhūvatuḥ
7.10.36.3,kumbhakarṇa-daśa-grīvau
7.10.36.4,hatau tau rāma-vikramaiḥ
7.10.37.1,śayānau yudhi nirbhinna-
7.10.37.2,hṛdayau rāma-śāyakaiḥ
7.10.37.3,tac-cittau jahatur dehaṁ
7.10.37.4,yathā prāktana-janmani
7.10.38.1,tāv ihātha punar jātau
7.10.38.2,śiśupāla-karūṣa-jau
7.10.38.3,harau vairānubandhena
7.10.38.4,paśyatas te samīyatuḥ
7.10.39.1,enaḥ pūrva-kṛtaṁ yat tad
7.10.39.2,rājānaḥ kṛṣṇa-vairiṇaḥ
7.10.39.3,jahus te ’nte tad-ātmānaḥ
7.10.39.4,kīṭaḥ peśaskṛto yathā
7.10.40.1,yathā yathā bhagavato
7.10.40.2,bhaktyā paramayābhidā
7.10.40.3,nṛpāś caidyādayaḥ sātmyaṁ
7.10.40.4,hares tac-cintayā yayuḥ
7.10.41.1,ākhyātaṁ sarvam etat te
7.10.41.2,yan māṁ tvaṁ paripṛṣṭavān
7.10.41.3,damaghoṣa-sutādīnāṁ
7.10.41.4,hareḥ sātmyam api dviṣām
7.10.42.1,eṣā brahmaṇya-devasya
7.10.42.2,kṛṣṇasya ca mahātmanaḥ
7.10.42.3,avatāra-kathā puṇyā
7.10.42.4,vadho yatrādi-daityayoḥ
7.10.43-44.1,prahrādasyānucaritaṁ
7.10.43-44.2,mahā-bhāgavatasya ca
7.10.43-44.3,bhaktir jñānaṁ viraktiś ca
7.10.43-44.4,yāthārthyaṁ cāsya vai hareḥ
7.10.45.1,dharmo bhāgavatānāṁ ca
7.10.45.2,bhagavān yena gamyate
7.10.45.3,ākhyāne ’smin samāmnātam
7.10.45.4,ādhyātmikam aśeṣataḥ
7.10.46.1,ya etat puṇyam ākhyānaṁ
7.10.46.2,viṣṇor vīryopabṛṁhitam
7.10.46.3,kīrtayec chraddhayā śrutvā
7.10.46.4,karma-pāśair vimucyate
7.10.47.1,etad ya ādi-puruṣasya mṛgendra-līlāṁ
7.10.47.2,daityendra-yūtha-pa-vadhaṁ prayataḥ paṭheta
7.10.47.3,daityātmajasya ca satāṁ pravarasya puṇyaṁ
7.10.47.4,śrutvānubhāvam akuto-bhayam eti lokam
7.10.48.1,yūyaṁ nṛ-loke bata bhūri-bhāgā
7.10.48.2,lokaṁ punānā munayo ’bhiyanti
7.10.48.3,yeṣāṁ gṛhān āvasatīti sākṣād
7.10.48.4,gūḍhaṁ paraṁ brahma manuṣya-liṅgam
7.10.49.1,sa vā ayaṁ brahma mahad-vimṛgya-
7.10.49.2,kaivalya-nirvāṇa-sukhānubhūtiḥ
7.10.49.3,priyaḥ suhṛd vaḥ khalu mātuleya
7.10.49.4,ātmārhaṇīyo vidhi-kṛd guruś ca
7.10.50.1,na yasya sākṣād bhava-padmajādibhī
7.10.50.2,rūpaṁ dhiyā vastutayopavarṇitam
7.10.50.3,maunena bhaktyopaśamena pūjitaḥ
7.10.50.4,prasīdatām eṣa sa sātvatāṁ patiḥ
7.10.51.1,sa eṣa bhagavān rājan
7.10.51.2,vyatanod vihataṁ yaśaḥ
7.10.51.3,purā rudrasya devasya
7.10.51.4,mayenānanta-māyinā
7.10.52.1,rājovāca
7.10.53.1,śrī-nārada uvāca
7.10.54-55.1,sa nirmāya puras tisro
7.10.54-55.2,haimī-raupyāyasīr vibhuḥ
7.10.54-55.3,durlakṣyāpāya-saṁyogā
7.10.54-55.4,durvitarkya-paricchadāḥ
7.10.56.1,tatas te seśvarā lokā
7.10.56.2,upāsādyeśvaraṁ natāḥ
7.10.56.3,trāhi nas tāvakān deva
7.10.56.4,vinaṣṭāṁs tripurālayaiḥ
7.10.57.1,athānugṛhya bhagavān
7.10.57.2,mā bhaiṣṭeti surān vibhuḥ
7.10.57.3,śaraṁ dhanuṣi sandhāya
7.10.57.4,pureṣv astraṁ vyamuñcata
7.10.58.1,tato ’gni-varṇā iṣava
7.10.58.2,utpetuḥ sūrya-maṇḍalāt
7.10.58.3,yathā mayūkha-sandohā
7.10.58.4,nādṛśyanta puro yataḥ
7.10.59.1,taiḥ spṛṣṭā vyasavaḥ sarve
7.10.59.2,nipetuḥ sma puraukasaḥ
7.10.59.3,tān ānīya mahā-yogī
7.10.59.4,mayaḥ kūpa-rase ’kṣipat
7.10.60.1,siddhāmṛta-rasa-spṛṣṭā
7.10.60.2,vajra-sārā mahaujasaḥ
7.10.60.3,uttasthur megha-dalanā
7.10.60.4,vaidyutā iva vahnayaḥ
7.10.61.1,vilokya bhagna-saṅkalpaṁ
7.10.61.2,vimanaskaṁ vṛṣa-dhvajam
7.10.61.3,tadāyaṁ bhagavān viṣṇus
7.10.61.4,tatropāyam akalpayat
7.10.62.1,vatsaś cāsīt tadā brahmā
7.10.62.2,svayaṁ viṣṇur ayaṁ hi gauḥ
7.10.62.3,praviśya tripuraṁ kāle
7.10.62.4,rasa-kūpāmṛtaṁ papau
7.10.63.1,te ’surā hy api paśyanto
7.10.63.2,na nyaṣedhan vimohitāḥ
7.10.63.3,tad vijñāya mahā-yogī
7.10.63.4,rasa-pālān idaṁ jagau
7.10.63.5,smayan viśokaḥ śokārtān
7.10.63.6,smaran daiva-gatiṁ ca tām
7.10.64.1,devo ’suro naro ’nyo vā
7.10.64.2,neśvaro ’stīha kaścana
7.10.64.3,ātmano ’nyasya vā diṣṭaṁ
7.10.64.4,daivenāpohituṁ dvayoḥ
7.10.65-66.1,athāsau śaktibhiḥ svābhiḥ
7.10.65-66.2,śambhoḥ prādhānikaṁ vyadhāt
7.10.65-66.3,dharma-jñāna-virakty-ṛddhi-
7.10.65-66.4,tapo-vidyā-kriyādibhiḥ
7.10.67.1,śaraṁ dhanuṣi sandhāya
7.10.67.2,muhūrte ’bhijitīśvaraḥ
7.10.67.3,dadāha tena durbhedyā
7.10.67.4,haro ’tha tripuro nṛpa
7.10.68.1,divi dundubhayo nedur
7.10.68.2,vimāna-śata-saṅkulāḥ
7.10.68.3,devarṣi-pitṛ-siddheśā
7.10.68.4,jayeti kusumotkaraiḥ
7.10.68.5,avākirañ jagur hṛṣṭā
7.10.68.6,nanṛtuś cāpsaro-gaṇāḥ
7.10.69.1,evaṁ dagdhvā puras tisro
7.10.69.2,bhagavān pura-hā nṛpa
7.10.69.3,brahmādibhiḥ stūyamānaḥ
7.10.69.4,svaṁ dhāma pratyapadyata
7.10.70.1,evaṁ vidhāny asya hareḥ sva-māyayā
7.10.70.2,viḍambamānasya nṛ-lokam ātmanaḥ
7.10.70.3,vīryāṇi gītāny ṛṣibhir jagad-guror
7.10.70.4,lokaṁ punānāny aparaṁ vadāmi kim
7.11.1.1,śrī-śuka uvāca
7.11.2.1,śrī-yudhiṣṭhira uvāca
7.11.3.1,bhavān prajāpateḥ sākṣād
7.11.3.2,ātmajaḥ parameṣṭhinaḥ
7.11.3.3,sutānāṁ sammato brahmaṁs
7.11.3.4,tapo-yoga-samādhibhiḥ
7.11.4.1,nārāyaṇa-parā viprā
7.11.4.2,dharmaṁ guhyaṁ paraṁ viduḥ
7.11.4.3,karuṇāḥ sādhavaḥ śāntās
7.11.4.4,tvad-vidhā na tathāpare
7.11.5.1,śrī-nārada uvāca
7.11.6.1,yo ’vatīryātmano ’ṁśena
7.11.6.2,dākṣāyaṇyāṁ tu dharmataḥ
7.11.6.3,lokānāṁ svastaye ’dhyāste
7.11.6.4,tapo badarikāśrame
7.11.7.1,dharma-mūlaṁ hi bhagavān
7.11.7.2,sarva-vedamayo hariḥ
7.11.7.3,smṛtaṁ ca tad-vidāṁ rājan
7.11.7.4,yena cātmā prasīdati
7.11.8-12.1,satyaṁ dayā tapaḥ śaucaṁ
7.11.8-12.2,titikṣekṣā śamo damaḥ
7.11.8-12.3,ahiṁsā brahmacaryaṁ ca
7.11.8-12.4,tyāgaḥ svādhyāya ārjavam
7.11.13.1,saṁskārā yatrāvicchinnāḥ
7.11.13.2,sa dvijo ’jo jagāda yam
7.11.13.3,ijyādhyayana-dānāni
7.11.13.4,vihitāni dvijanmanām
7.11.13.5,janma-karmāvadātānāṁ
7.11.13.6,kriyāś cāśrama-coditāḥ
7.11.14.1,viprasyādhyayanādīni
7.11.14.2,ṣaḍ-anyasyāpratigrahaḥ
7.11.14.3,rājño vṛttiḥ prajā-goptur
7.11.14.4,aviprād vā karādibhiḥ
7.11.15.1,vaiśyas tu vārtā-vṛttiḥ syān
7.11.15.2,nityaṁ brahma-kulānugaḥ
7.11.15.3,śūdrasya dvija-śuśrūṣā
7.11.15.4,vṛttiś ca svāmino bhavet
7.11.16.1,vārtā vicitrā śālīna-
7.11.16.2,yāyāvara-śiloñchanam
7.11.16.3,vipra-vṛttiś caturdheyaṁ
7.11.16.4,śreyasī cottarottarā
7.11.17.1,jaghanyo nottamāṁ vṛttim
7.11.17.2,anāpadi bhajen naraḥ
7.11.17.3,ṛte rājanyam āpatsu
7.11.17.4,sarveṣām api sarvaśaḥ
7.11.18-20.1,ṛtāmṛtābhyāṁ jīveta
7.11.18-20.2,mṛtena pramṛtena vā
7.11.18-20.3,satyānṛtābhyām api vā
7.11.18-20.4,na śva-vṛttyā kadācana
7.11.21.1,śamo damas tapaḥ śaucaṁ
7.11.21.2,santoṣaḥ kṣāntir ārjavam
7.11.21.3,jñānaṁ dayācyutātmatvaṁ
7.11.21.4,satyaṁ ca brahma-lakṣaṇam
7.11.22.1,śauryaṁ vīryaṁ dhṛtis tejas
7.11.22.2,tyāgaś cātmajayaḥ kṣamā
7.11.22.3,brahmaṇyatā prasādaś ca
7.11.22.4,satyaṁ ca kṣatra-lakṣaṇam
7.11.23.1,deva-gurv-acyute bhaktis
7.11.23.2,tri-varga-paripoṣaṇam
7.11.23.3,āstikyam udyamo nityaṁ
7.11.23.4,naipuṇyaṁ vaiśya-lakṣaṇam
7.11.24.1,śūdrasya sannatiḥ śaucaṁ
7.11.24.2,sevā svāminy amāyayā
7.11.24.3,amantra-yajño hy asteyaṁ
7.11.24.4,satyaṁ go-vipra-rakṣaṇam
7.11.25.1,strīṇāṁ ca pati-devānāṁ
7.11.25.2,tac-chuśrūṣānukūlatā
7.11.25.3,tad-bandhuṣv anuvṛttiś ca
7.11.25.4,nityaṁ tad-vrata-dhāraṇam
7.11.26-27.1,sammārjanopalepābhyāṁ
7.11.26-27.2,gṛha-maṇḍana-vartanaiḥ
7.11.26-27.3,svayaṁ ca maṇḍitā nityaṁ
7.11.26-27.4,parimṛṣṭa-paricchadā
7.11.28.1,santuṣṭālolupā dakṣā
7.11.28.2,dharma-jñā priya-satya-vāk
7.11.28.3,apramattā śuciḥ snigdhā
7.11.28.4,patiṁ tv apatitaṁ bhajet
7.11.29.1,yā patiṁ hari-bhāvena
7.11.29.2,bhajet śrīr iva tat-parā
7.11.29.3,hary-ātmanā harer loke
7.11.29.4,patyā śrīr iva modate
7.11.30.1,vṛttiḥ saṅkara-jātīnāṁ
7.11.30.2,tat-tat-kula-kṛtā bhavet
7.11.30.3,acaurāṇām apāpānām
7.11.30.4,antyajāntevasāyinām
7.11.31.1,prāyaḥ sva-bhāva-vihito
7.11.31.2,nṛṇāṁ dharmo yuge yuge
7.11.31.3,veda-dṛgbhiḥ smṛto rājan
7.11.31.4,pretya ceha ca śarma-kṛt
7.11.32.1,vṛttyā sva-bhāva-kṛtayā
7.11.32.2,vartamānaḥ sva-karma-kṛt
7.11.32.3,hitvā sva-bhāva-jaṁ karma
7.11.32.4,śanair nirguṇatām iyāt
7.11.33-34.1,upyamānaṁ muhuḥ kṣetraṁ
7.11.33-34.2,svayaṁ nirvīryatām iyāt
7.11.33-34.3,na kalpate punaḥ sūtyai
7.11.33-34.4,uptaṁ bījaṁ ca naśyati
7.11.35.1,yasya yal lakṣaṇaṁ proktaṁ
7.11.35.2,puṁso varṇābhivyañjakam
7.11.35.3,yad anyatrāpi dṛśyeta
7.11.35.4,tat tenaiva vinirdiśet
7.12.1.1,śrī-nārada uvāca
7.12.2.1,sāyaṁ prātar upāsīta
7.12.2.2,gurv-agny-arka-surottamān
7.12.2.3,sandhye ubhe ca yata-vāg
7.12.2.4,japan brahma samāhitaḥ
7.12.3.1,chandāṁsy adhīyīta guror
7.12.3.2,āhūtaś cet suyantritaḥ
7.12.3.3,upakrame ’vasāne ca
7.12.3.4,caraṇau śirasā namet
7.12.4.1,mekhalājina-vāsāṁsi
7.12.4.2,jaṭā-daṇḍa-kamaṇḍalūn
7.12.4.3,bibhṛyād upavītaṁ ca
7.12.4.4,darbha-pāṇir yathoditam
7.12.5.1,sāyaṁ prātaś cared bhaikṣyaṁ
7.12.5.2,gurave tan nivedayet
7.12.5.3,bhuñjīta yady anujñāto
7.12.5.4,no ced upavaset kvacit
7.12.6.1,suśīlo mita-bhug dakṣaḥ
7.12.6.2,śraddadhāno jitendriyaḥ
7.12.6.3,yāvad-arthaṁ vyavaharet
7.12.6.4,strīṣu strī-nirjiteṣu ca
7.12.7.1,varjayet pramadā-gāthām
7.12.7.2,agṛhastho bṛhad-vrataḥ
7.12.7.3,indriyāṇi pramāthīni
7.12.7.4,haranty api yater manaḥ
7.12.8.1,keśa-prasādhanonmarda-
7.12.8.2,snapanābhyañjanādikam
7.12.8.3,guru-strībhir yuvatibhiḥ
7.12.8.4,kārayen nātmano yuvā
7.12.9.1,nanv agniḥ pramadā nāma
7.12.9.2,ghṛta-kumbha-samaḥ pumān
7.12.9.3,sutām api raho jahyād
7.12.9.4,anyadā yāvad-artha-kṛt
7.12.10.1,kalpayitvātmanā yāvad
7.12.10.2,ābhāsam idam īśvaraḥ
7.12.10.3,dvaitaṁ tāvan na viramet
7.12.10.4,tato hy asya viparyayaḥ
7.12.11.1,etat sarvaṁ gṛhasthasya
7.12.11.2,samāmnātaṁ yater api
7.12.11.3,guru-vṛttir vikalpena
7.12.11.4,gṛhasthasyartu-gāminaḥ
7.12.12.1,añjanābhyañjanonmarda-
7.12.12.2,stry-avalekhāmiṣaṁ madhu
7.12.12.3,srag-gandha-lepālaṅkārāṁs
7.12.12.4,tyajeyur ye bṛhad-vratāḥ
7.12.13-14.1,uṣitvaivaṁ gurukule
7.12.13-14.2,dvijo ’dhītyāvabudhya ca
7.12.13-14.3,trayīṁ sāṅgopaniṣadaṁ
7.12.13-14.4,yāvad-arthaṁ yathā-balam
7.12.15.1,agnau gurāv ātmani ca
7.12.15.2,sarva-bhūteṣv adhokṣajam
7.12.15.3,bhūtaiḥ sva-dhāmabhiḥ paśyed
7.12.15.4,apraviṣṭaṁ praviṣṭavat
7.12.16.1,evaṁ vidho brahmacārī
7.12.16.2,vānaprastho yatir gṛhī
7.12.16.3,caran vidita-vijñānaḥ
7.12.16.4,paraṁ brahmādhigacchati
7.12.17.1,vānaprasthasya vakṣyāmi
7.12.17.2,niyamān muni-sammatān
7.12.17.3,yān āsthāya munir gacched
7.12.17.4,ṛṣi-lokam uhāñjasā
7.12.18.1,na kṛṣṭa-pacyam aśnīyād
7.12.18.2,akṛṣṭaṁ cāpy akālataḥ
7.12.18.3,agni-pakvam athāmaṁ vā
7.12.18.4,arka-pakvam utāharet
7.12.19.1,vanyaiś caru-puroḍāśān
7.12.19.2,nirvapet kāla-coditān
7.12.19.3,labdhe nave nave ’nnādye
7.12.19.4,purāṇaṁ ca parityajet
7.12.20.1,agny-artham eva śaraṇam
7.12.20.2,uṭajaṁ vādri-kandaram
7.12.20.3,śrayeta hima-vāyv-agni-
7.12.20.4,varṣārkātapa-ṣāṭ svayam
7.12.21.1,keśa-roma-nakha-śmaśru-
7.12.21.2,malāni jaṭilo dadhat
7.12.21.3,kamaṇḍalv-ajine daṇḍa-
7.12.21.4,valkalāgni-paricchadān
7.12.22.1,cared vane dvādaśābdān
7.12.22.2,aṣṭau vā caturo muniḥ
7.12.22.3,dvāv ekaṁ vā yathā buddhir
7.12.22.4,na vipadyeta kṛcchrataḥ
7.12.23.1,yadākalpaḥ sva-kriyāyāṁ
7.12.23.2,vyādhibhir jarayāthavā
7.12.23.3,ānvīkṣikyāṁ vā vidyāyāṁ
7.12.23.4,kuryād anaśanādikam
7.12.24.1,ātmany agnīn samāropya
7.12.24.2,sannyasyāhaṁ mamātmatām
7.12.24.3,kāraṇeṣu nyaset samyak
7.12.24.4,saṅghātaṁ tu yathārhataḥ
7.12.25.1,khe khāni vāyau niśvāsāṁs
7.12.25.2,tejaḥsūṣmāṇam ātmavān
7.12.25.3,apsv asṛk-śleṣma-pūyāni
7.12.25.4,kṣitau śeṣaṁ yathodbhavam
7.12.26-28.1,vācam agnau savaktavyām
7.12.26-28.2,indre śilpaṁ karāv api
7.12.26-28.3,padāni gatyā vayasi
7.12.26-28.4,ratyopasthaṁ prajāpatau
7.12.29-30.1,mano manorathaiś candre
7.12.29-30.2,buddhiṁ bodhyaiḥ kavau pare
7.12.29-30.3,karmāṇy adhyātmanā rudre
7.12.29-30.4,yad-aham mamatā-kriyā
7.12.31.1,ity akṣaratayātmānaṁ
7.12.31.2,cin-mātram avaśeṣitam
7.12.31.3,jñātvādvayo ’tha viramed
7.12.31.4,dagdha-yonir ivānalaḥ
7.13.1.1,śrī-nārada uvāca
7.13.2.1,bibhṛyād yady asau vāsaḥ
7.13.2.2,kaupīnācchādanaṁ param
7.13.2.3,tyaktaṁ na liṅgād daṇḍāder
7.13.2.4,anyat kiñcid anāpadi
7.13.3.1,eka eva cared bhikṣur
7.13.3.2,ātmārāmo ’napāśrayaḥ
7.13.3.3,sarva-bhūta-suhṛc-chānto
7.13.3.4,nārāyaṇa-parāyaṇaḥ
7.13.4.1,paśyed ātmany ado viśvaṁ
7.13.4.2,pare sad-asato ’vyaye
7.13.4.3,ātmānaṁ ca paraṁ brahma
7.13.4.4,sarvatra sad-asan-maye
7.13.5.1,supti-prabodhayoḥ sandhāv
7.13.5.2,ātmano gatim ātma-dṛk
7.13.5.3,paśyan bandhaṁ ca mokṣaṁ ca
7.13.5.4,māyā-mātraṁ na vastutaḥ
7.13.6.1,nābhinanded dhruvaṁ mṛtyum
7.13.6.2,adhruvaṁ vāsya jīvitam
7.13.6.3,kālaṁ paraṁ pratīkṣeta
7.13.6.4,bhūtānāṁ prabhavāpyayam
7.13.7.1,nāsac-chāstreṣu sajjeta
7.13.7.2,nopajīveta jīvikām
7.13.7.3,vāda-vādāṁs tyajet tarkān
7.13.7.4,pakṣaṁ kaṁca na saṁśrayet
7.13.8.1,na śiṣyān anubadhnīta
7.13.8.2,granthān naivābhyased bahūn
7.13.8.3,na vyākhyām upayuñjīta
7.13.8.4,nārambhān ārabhet kvacit
7.13.9.1,na yater āśramaḥ prāyo
7.13.9.2,dharma-hetur mahātmanaḥ
7.13.9.3,śāntasya sama-cittasya
7.13.9.4,bibhṛyād uta vā tyajet
7.13.10.1,avyakta-liṅgo vyaktārtho
7.13.10.2,manīṣy unmatta-bālavat
7.13.10.3,kavir mūkavad ātmānaṁ
7.13.10.4,sa dṛṣṭyā darśayen nṛṇām
7.13.11.1,atrāpy udāharantīmam
7.13.11.2,itihāsaṁ purātanam
7.13.11.3,prahrādasya ca saṁvādaṁ
7.13.11.4,muner ājagarasya ca
7.13.12-13.1,taṁ śayānaṁ dharopasthe
7.13.12-13.2,kāveryāṁ sahya-sānuni
7.13.12-13.3,rajas-valais tanū-deśair
7.13.12-13.4,nigūḍhāmala-tejasam
7.13.14.1,karmaṇākṛtibhir vācā
7.13.14.2,liṅgair varṇāśramādibhiḥ
7.13.14.3,na vidanti janā yaṁ vai
7.13.14.4,so ’sāv iti na veti ca
7.13.15.1,taṁ natvābhyarcya vidhivat
7.13.15.2,pādayoḥ śirasā spṛśan
7.13.15.3,vivitsur idam aprākṣīn
7.13.15.4,mahā-bhāgavato ’suraḥ
7.13.16-17.1,bibharṣi kāyaṁ pīvānaṁ
7.13.16-17.2,sodyamo bhogavān yathā
7.13.18.1,na te śayānasya nirudyamasya
7.13.18.2,brahman nu hārtho yata eva bhogaḥ
7.13.18.3,abhogino ’yaṁ tava vipra dehaḥ
7.13.18.4,pīvā yatas tad vada naḥ kṣamaṁ cet
7.13.19.1,kaviḥ kalpo nipuṇa-dṛk
7.13.19.2,citra-priya-kathaḥ samaḥ
7.13.19.3,lokasya kurvataḥ karma
7.13.19.4,śeṣe tad-vīkṣitāpi vā
7.13.20.1,śrī-nārada uvāca
7.13.21.1,śrī-brāhmaṇa uvāca
7.13.22.1,yasya nārāyaṇo devo
7.13.22.2,bhagavān hṛd-gataḥ sadā
7.13.22.3,bhaktyā kevalayājñānaṁ
7.13.22.4,dhunoti dhvāntam arkavat
7.13.23.1,tathāpi brūmahe praśnāṁs
7.13.23.2,tava rājan yathā-śrutam
7.13.23.3,sambhāṣaṇīyo hi bhavān
7.13.23.4,ātmanaḥ śuddhim icchatā
7.13.24.1,tṛṣṇayā bhava-vāhinyā
7.13.24.2,yogyaiḥ kāmair apūryayā
7.13.24.3,karmāṇi kāryamāṇo ’haṁ
7.13.24.4,nānā-yoniṣu yojitaḥ
7.13.25.1,yadṛcchayā lokam imaṁ
7.13.25.2,prāpitaḥ karmabhir bhraman
7.13.25.3,svargāpavargayor dvāraṁ
7.13.25.4,tiraścāṁ punar asya ca
7.13.26.1,tatrāpi dam-patīnāṁ ca
7.13.26.2,sukhāyānyāpanuttaye
7.13.26.3,karmāṇi kurvatāṁ dṛṣṭvā
7.13.26.4,nivṛtto ’smi viparyayam
7.13.27.1,sukham asyātmano rūpaṁ
7.13.27.2,sarvehoparatis tanuḥ
7.13.27.3,manaḥ-saṁsparśajān dṛṣṭvā
7.13.27.4,bhogān svapsyāmi saṁviśan
7.13.28.1,ity etad ātmanaḥ svārthaṁ
7.13.28.2,santaṁ vismṛtya vai pumān
7.13.28.3,vicitrām asati dvaite
7.13.28.4,ghorām āpnoti saṁsṛtim
7.13.29.1,jalaṁ tad-udbhavaiś channaṁ
7.13.29.2,hitvājño jala-kāmyayā
7.13.29.3,mṛgatṛṣṇām upādhāvet
7.13.29.4,tathānyatrārtha-dṛk svataḥ
7.13.30.1,dehādibhir daiva-tantrair
7.13.30.2,ātmanaḥ sukham īhataḥ
7.13.30.3,duḥkhātyayaṁ cānīśasya
7.13.30.4,kriyā moghāḥ kṛtāḥ kṛtāḥ
7.13.31.1,ādhyātmikādibhir duḥkhair
7.13.31.2,avimuktasya karhicit
7.13.31.3,martyasya kṛcchropanatair
7.13.31.4,arthaiḥ kāmaiḥ kriyeta kim
7.13.32.1,paśyāmi dhanināṁ kleśaṁ
7.13.32.2,lubdhānām ajitātmanām
7.13.32.3,bhayād alabdha-nidrāṇāṁ
7.13.32.4,sarvato ’bhiviśaṅkinām
7.13.33.1,rājataś caurataḥ śatroḥ
7.13.33.2,sva-janāt paśu-pakṣitaḥ
7.13.33.3,arthibhyaḥ kālataḥ svasmān
7.13.33.4,nityaṁ prāṇārthavad bhayam
7.13.34.1,śoka-moha-bhaya-krodha-
7.13.34.2,rāga-klaibya-śramādayaḥ
7.13.34.3,yan-mūlāḥ syur nṛṇāṁ jahyāt
7.13.34.4,spṛhāṁ prāṇārthayor budhaḥ
7.13.35.1,madhukāra-mahā-sarpau
7.13.35.2,loke ’smin no gurūttamau
7.13.35.3,vairāgyaṁ paritoṣaṁ ca
7.13.35.4,prāptā yac-chikṣayā vayam
7.13.36.1,virāgaḥ sarva-kāmebhyaḥ
7.13.36.2,śikṣito me madhu-vratāt
7.13.36.3,kṛcchrāptaṁ madhuvad vittaṁ
7.13.36.4,hatvāpy anyo haret patim
7.13.37.1,anīhaḥ parituṣṭātmā
7.13.37.2,yadṛcchopanatād aham
7.13.37.3,no cec chaye bahv-ahāni
7.13.37.4,mahāhir iva sattvavān
7.13.38.1,kvacid alpaṁ kvacid bhūri
7.13.38.2,bhuñje ’nnaṁ svādv asvādu vā
7.13.38.3,kvacid bhūri guṇopetaṁ
7.13.38.4,guṇa-hīnam uta kvacit
7.13.39.1,kṣaumaṁ dukūlam ajinaṁ
7.13.39.2,cīraṁ valkalam eva vā
7.13.39.3,vase ’nyad api samprāptaṁ
7.13.39.4,diṣṭa-bhuk tuṣṭa-dhīr aham
7.13.40.1,kvacic chaye dharopasthe
7.13.40.2,tṛṇa-parṇāśma-bhasmasu
7.13.40.3,kvacit prāsāda-paryaṅke
7.13.40.4,kaśipau vā parecchayā
7.13.41.1,kvacit snāto ’nuliptāṅgaḥ
7.13.41.2,suvāsāḥ sragvy alaṅkṛtaḥ
7.13.41.3,rathebhāśvaiś care kvāpi
7.13.41.4,dig-vāsā grahavad vibho
7.13.42.1,nāhaṁ ninde na ca staumi
7.13.42.2,sva-bhāva-viṣamaṁ janam
7.13.42.3,eteṣāṁ śreya āśāse
7.13.42.4,utaikātmyaṁ mahātmani
7.13.43.1,vikalpaṁ juhuyāc cittau
7.13.43.2,tāṁ manasy artha-vibhrame
7.13.43.3,mano vaikārike hutvā
7.13.43.4,taṁ māyāyāṁ juhoty anu
7.13.44.1,ātmānubhūtau tāṁ māyāṁ
7.13.44.2,juhuyāt satya-dṛṅ muniḥ
7.13.44.3,tato nirīho viramet
7.13.44.4,svānubhūty-ātmani sthitaḥ
7.13.45.1,svātma-vṛttaṁ mayetthaṁ te
7.13.45.2,suguptam api varṇitam
7.13.45.3,vyapetaṁ loka-śāstrābhyāṁ
7.13.45.4,bhavān hi bhagavat-paraḥ
7.13.46.1,śrī-nārada uvāca
7.14.1.1,śrī-yudhiṣṭhira uvāca
7.14.2.1,śrī-nārada uvāca
7.14.3-4.1,śṛṇvan bhagavato ’bhīkṣṇam
7.14.3-4.2,avatāra-kathāmṛtam
7.14.3-4.3,śraddadhāno yathā-kālam
7.14.3-4.4,upaśānta-janāvṛtaḥ
7.14.5.1,yāvad-artham upāsīno
7.14.5.2,dehe gehe ca paṇḍitaḥ
7.14.5.3,virakto raktavat tatra
7.14.5.4,nṛ-loke naratāṁ nyaset
7.14.6.1,jñātayaḥ pitarau putrā
7.14.6.2,bhrātaraḥ suhṛdo ’pare
7.14.6.3,yad vadanti yad icchanti
7.14.6.4,cānumodeta nirmamaḥ
7.14.7.1,divyaṁ bhaumaṁ cāntarīkṣaṁ
7.14.7.2,vittam acyuta-nirmitam
7.14.7.3,tat sarvam upayuñjāna
7.14.7.4,etat kuryāt svato budhaḥ
7.14.8.1,yāvad bhriyeta jaṭharaṁ
7.14.8.2,tāvat svatvaṁ hi dehinām
7.14.8.3,adhikaṁ yo ’bhimanyeta
7.14.8.4,sa steno daṇḍam arhati
7.14.9.1,mṛgoṣṭra-khara-markākhu-
7.14.9.2,sarīsṛp khaga-makṣikāḥ
7.14.9.3,ātmanaḥ putravat paśyet
7.14.9.4,tair eṣām antaraṁ kiyat
7.14.10.1,tri-vargaṁ nātikṛcchreṇa
7.14.10.2,bhajeta gṛha-medhy api
7.14.10.3,yathā-deśaṁ yathā-kālaṁ
7.14.10.4,yāvad-daivopapāditam
7.14.11.1,āśvāghānte ’vasāyibhyaḥ
7.14.11.2,kāmān saṁvibhajed yathā
7.14.11.3,apy ekām ātmano dārāṁ
7.14.11.4,nṛṇāṁ svatva-graho yataḥ
7.14.12.1,jahyād yad-arthe svān prāṇān
7.14.12.2,hanyād vā pitaraṁ gurum
7.14.12.3,tasyāṁ svatvaṁ striyāṁ jahyād
7.14.12.4,yas tena hy ajito jitaḥ
7.14.13.1,kṛmi-viḍ-bhasma-niṣṭhāntaṁ
7.14.13.2,kvedaṁ tucchaṁ kalevaram
7.14.13.3,kva tadīya-ratir bhāryā
7.14.13.4,kvāyam ātmā nabhaś-chadiḥ
7.14.14.1,siddhair yajñāvaśiṣṭārthaiḥ
7.14.14.2,kalpayed vṛttim ātmanaḥ
7.14.14.3,śeṣe svatvaṁ tyajan prājñaḥ
7.14.14.4,padavīṁ mahatām iyāt
7.14.15.1,devān ṛṣīn nṛ-bhūtāni
7.14.15.2,pitṝn ātmānam anvaham
7.14.15.3,sva-vṛttyāgata-vittena
7.14.15.4,yajeta puruṣaṁ pṛthak
7.14.16.1,yarhy ātmano ’dhikārādyāḥ
7.14.16.2,sarvāḥ syur yajña-sampadaḥ
7.14.16.3,vaitānikena vidhinā
7.14.16.4,agni-hotrādinā yajet
7.14.17.1,na hy agni-mukhato ’yaṁ vai
7.14.17.2,bhagavān sarva-yajña-bhuk
7.14.17.3,ijyeta haviṣā rājan
7.14.17.4,yathā vipra-mukhe hutaiḥ
7.14.18.1,tasmād brāhmaṇa-deveṣu
7.14.18.2,martyādiṣu yathārhataḥ
7.14.18.3,tais taiḥ kāmair yajasvainaṁ
7.14.18.4,kṣetra-jñaṁ brāhmaṇān anu
7.14.19.1,kuryād apara-pakṣīyaṁ
7.14.19.2,māsi prauṣṭha-pade dvijaḥ
7.14.19.3,śrāddhaṁ pitror yathā-vittaṁ
7.14.19.4,tad-bandhūnāṁ ca vittavān
7.14.20-23.1,ayane viṣuve kuryād
7.14.20-23.2,vyatīpāte dina-kṣaye
7.14.20-23.3,candrādityoparāge ca
7.14.20-23.4,dvādaśyāṁ śravaṇeṣu ca
7.14.24.1,ta ete śreyasaḥ kālā
7.14.24.2,nṝṇāṁ śreyo-vivardhanāḥ
7.14.24.3,kuryāt sarvātmanaiteṣu
7.14.24.4,śreyo ’moghaṁ tad-āyuṣaḥ
7.14.25.1,eṣu snānaṁ japo homo
7.14.25.2,vrataṁ deva-dvijārcanam
7.14.25.3,pitṛ-deva-nṛ-bhūtebhyo
7.14.25.4,yad dattaṁ tad dhy anaśvaram
7.14.26.1,saṁskāra-kālo jāyāyā
7.14.26.2,apatyasyātmanas tathā
7.14.26.3,preta-saṁsthā mṛtāhaś ca
7.14.26.4,karmaṇy abhyudaye nṛpa
7.14.27-28.1,atha deśān pravakṣyāmi
7.14.27-28.2,dharmādi-śreya-āvahān
7.14.27-28.3,sa vai puṇyatamo deśaḥ
7.14.27-28.4,sat-pātraṁ yatra labhyate
7.14.29.1,yatra yatra harer arcā
7.14.29.2,sa deśaḥ śreyasāṁ padam
7.14.29.3,yatra gaṅgādayo nadyaḥ
7.14.29.4,purāṇeṣu ca viśrutāḥ
7.14.30-33.1,sarāṁsi puṣkarādīni
7.14.30-33.2,kṣetrāṇy arhāśritāny uta
7.14.30-33.3,kurukṣetraṁ gaya-śiraḥ
7.14.30-33.4,prayāgaḥ pulahāśramaḥ
7.14.34.1,pātraṁ tv atra niruktaṁ vai
7.14.34.2,kavibhiḥ pātra-vittamaiḥ
7.14.34.3,harir evaika urvīśa
7.14.34.4,yan-mayaṁ vai carācaram
7.14.35.1,devarṣy-arhatsu vai satsu
7.14.35.2,tatra brahmātmajādiṣu
7.14.35.3,rājan yad agra-pūjāyāṁ
7.14.35.4,mataḥ pātratayācyutaḥ
7.14.36.1,jīva-rāśibhir ākīrṇa
7.14.36.2,aṇḍa-kośāṅghripo mahān
7.14.36.3,tan-mūlatvād acyutejyā
7.14.36.4,sarva-jīvātma-tarpaṇam
7.14.37.1,purāṇy anena sṛṣṭāni
7.14.37.2,nṛ-tiryag-ṛṣi-devatāḥ
7.14.37.3,śete jīvena rūpeṇa
7.14.37.4,pureṣu puruṣo hy asau
7.14.38.1,teṣv eva bhagavān rājaṁs
7.14.38.2,tāratamyena vartate
7.14.38.3,tasmāt pātraṁ hi puruṣo
7.14.38.4,yāvān ātmā yatheyate
7.14.39.1,dṛṣṭvā teṣāṁ mitho nṛṇām
7.14.39.2,avajñānātmatāṁ nṛpa
7.14.39.3,tretādiṣu harer arcā
7.14.39.4,kriyāyai kavibhiḥ kṛtā
7.14.40.1,tato ’rcāyāṁ hariṁ kecit
7.14.40.2,saṁśraddhāya saparyayā
7.14.40.3,upāsata upāstāpi
7.14.40.4,nārthadā puruṣa-dviṣām
7.14.41.1,puruṣeṣv api rājendra
7.14.41.2,supātraṁ brāhmaṇaṁ viduḥ
7.14.41.3,tapasā vidyayā tuṣṭyā
7.14.41.4,dhatte vedaṁ hares tanum
7.14.42.1,nanv asya brāhmaṇā rājan
7.14.42.2,kṛṣṇasya jagad-ātmanaḥ
7.14.42.3,punantaḥ pāda-rajasā
7.14.42.4,tri-lokīṁ daivataṁ mahat
7.15.1.1,śrī-nārada uvāca
7.15.2.1,jñāna-niṣṭhāya deyāni
7.15.2.2,kavyāny ānantyam icchatā
7.15.2.3,daive ca tad-abhāve syād
7.15.2.4,itarebhyo yathārhataḥ
7.15.3.1,dvau daive pitṛ-kārye trīn
7.15.3.2,ekaikam ubhayatra vā
7.15.3.3,bhojayet susamṛddho ’pi
7.15.3.4,śrāddhe kuryān na vistaram
7.15.4.1,deśa-kālocita-śraddhā-
7.15.4.2,dravya-pātrārhaṇāni ca
7.15.4.3,samyag bhavanti naitāni
7.15.4.4,vistarāt sva-janārpaṇāt
7.15.5.1,deśe kāle ca samprāpte
7.15.5.2,muny-annaṁ hari-daivatam
7.15.5.3,śraddhayā vidhivat pātre
7.15.5.4,nyastaṁ kāmadhug akṣayam
7.15.6.1,devarṣi-pitṛ-bhūtebhya
7.15.6.2,ātmane sva-janāya ca
7.15.6.3,annaṁ saṁvibhajan paśyet
7.15.6.4,sarvaṁ tat puruṣātmakam
7.15.7.1,na dadyād āmiṣaṁ śrāddhe
7.15.7.2,na cādyād dharma-tattvavit
7.15.7.3,muny-annaiḥ syāt parā prītir
7.15.7.4,yathā na paśu-hiṁsayā
7.15.8.1,naitādṛśaḥ paro dharmo
7.15.8.2,nṛṇāṁ sad-dharmam icchatām
7.15.8.3,nyāso daṇḍasya bhūteṣu
7.15.8.4,mano-vāk-kāyajasya yaḥ
7.15.9.1,eke karmamayān yajñān
7.15.9.2,jñānino yajña-vittamāḥ
7.15.9.3,ātma-saṁyamane ’nīhā
7.15.9.4,juhvati jñāna-dīpite
7.15.10.1,dravya-yajñair yakṣyamāṇaṁ
7.15.10.2,dṛṣṭvā bhūtāni bibhyati
7.15.10.3,eṣa mākaruṇo hanyād
7.15.10.4,ataj-jño hy asu-tṛp dhruvam
7.15.11.1,tasmād daivopapannena
7.15.11.2,muny-annenāpi dharmavit
7.15.11.3,santuṣṭo ’har ahaḥ kuryān
7.15.11.4,nitya-naimittikīḥ kriyāḥ
7.15.12.1,vidharmaḥ para-dharmaś ca
7.15.12.2,ābhāsa upamā chalaḥ
7.15.12.3,adharma-śākhāḥ pañcemā
7.15.12.4,dharma-jño ’dharmavat tyajet
7.15.13.1,dharma-bādho vidharmaḥ syāt
7.15.13.2,para-dharmo ’nya-coditaḥ
7.15.13.3,upadharmas tu pākhaṇḍo
7.15.13.4,dambho vā śabda-bhic chalaḥ
7.15.14.1,yas tv icchayā kṛtaḥ pumbhir
7.15.14.2,ābhāso hy āśramāt pṛthak
7.15.14.3,sva-bhāva-vihito dharmaḥ
7.15.14.4,kasya neṣṭaḥ praśāntaye
7.15.15.1,dharmārtham api neheta
7.15.15.2,yātrārthaṁ vādhano dhanam
7.15.15.3,anīhānīhamānasya
7.15.15.4,mahāher iva vṛttidā
7.15.16.1,santuṣṭasya nirīhasya
7.15.16.2,svātmārāmasya yat sukham
7.15.16.3,kutas tat kāma-lobhena
7.15.16.4,dhāvato ’rthehayā diśaḥ
7.15.17.1,sadā santuṣṭa-manasaḥ
7.15.17.2,sarvāḥ śivamayā diśaḥ
7.15.17.3,śarkarā-kaṇṭakādibhyo
7.15.17.4,yathopānat-padaḥ śivam
7.15.18.1,santuṣṭaḥ kena vā rājan
7.15.18.2,na vartetāpi vāriṇā
7.15.18.3,aupasthya-jaihvya-kārpaṇyād
7.15.18.4,gṛha-pālāyate janaḥ
7.15.19.1,asantuṣṭasya viprasya
7.15.19.2,tejo vidyā tapo yaśaḥ
7.15.19.3,sravantīndriya-laulyena
7.15.19.4,jñānaṁ caivāvakīryate
7.15.20.1,kāmasyāntaṁ hi kṣut-tṛḍbhyāṁ
7.15.20.2,krodhasyaitat phalodayāt
7.15.20.3,jano yāti na lobhasya
7.15.20.4,jitvā bhuktvā diśo bhuvaḥ
7.15.21.1,paṇḍitā bahavo rājan
7.15.21.2,bahu-jñāḥ saṁśaya-cchidaḥ
7.15.21.3,sadasas patayo ’py eke
7.15.21.4,asantoṣāt patanty adhaḥ
7.15.22.1,asaṅkalpāj jayet kāmaṁ
7.15.22.2,krodhaṁ kāma-vivarjanāt
7.15.22.3,arthānarthekṣayā lobhaṁ
7.15.22.4,bhayaṁ tattvāvamarśanāt
7.15.23.1,ānvīkṣikyā śoka-mohau
7.15.23.2,dambhaṁ mahad-upāsayā
7.15.23.3,yogāntarāyān maunena
7.15.23.4,hiṁsāṁ kāmādy-anīhayā
7.15.24.1,kṛpayā bhūtajaṁ duḥkhaṁ
7.15.24.2,daivaṁ jahyāt samādhinā
7.15.24.3,ātmajaṁ yoga-vīryeṇa
7.15.24.4,nidrāṁ sattva-niṣevayā
7.15.25.1,rajas tamaś ca sattvena
7.15.25.2,sattvaṁ copaśamena ca
7.15.25.3,etat sarvaṁ gurau bhaktyā
7.15.25.4,puruṣo hy añjasā jayet
7.15.26.1,yasya sākṣād bhagavati
7.15.26.2,jñāna-dīpa-prade gurau
7.15.26.3,martyāsad-dhīḥ śrutaṁ tasya
7.15.26.4,sarvaṁ kuñjara-śaucavat
7.15.27.1,eṣa vai bhagavān sākṣāt
7.15.27.2,pradhāna-puruṣeśvaraḥ
7.15.27.3,yogeśvarair vimṛgyāṅghrir
7.15.27.4,loko yaṁ manyate naram
7.15.28.1,ṣaḍ-varga-saṁyamaikāntāḥ
7.15.28.2,sarvā niyama-codanāḥ
7.15.28.3,tad-antā yadi no yogān
7.15.28.4,āvaheyuḥ śramāvahāḥ
7.15.29.1,yathā vārtādayo hy arthā
7.15.29.2,yogasyārthaṁ na bibhrati
7.15.29.3,anarthāya bhaveyuḥ sma
7.15.29.4,pūrtam iṣṭaṁ tathāsataḥ
7.15.30.1,yaś citta-vijaye yattaḥ
7.15.30.2,syān niḥsaṅgo ’parigrahaḥ
7.15.30.3,eko vivikta-śaraṇo
7.15.30.4,bhikṣur bhaikṣya-mitāśanaḥ
7.15.31.1,deśe śucau same rājan
7.15.31.2,saṁsthāpyāsanam ātmanaḥ
7.15.31.3,sthiraṁ sukhaṁ samaṁ tasminn
7.15.31.4,āsītarjv-aṅga om iti
7.15.32-33.1,prāṇāpānau sannirundhyāt
7.15.32-33.2,pūra-kumbhaka-recakaiḥ
7.15.32-33.3,yāvan manas tyajet kāmān
7.15.32-33.4,sva-nāsāgra-nirīkṣaṇaḥ
7.15.34.1,evam abhyasyataś cittaṁ
7.15.34.2,kālenālpīyasā yateḥ
7.15.34.3,aniśaṁ tasya nirvāṇaṁ
7.15.34.4,yāty anindhana-vahnivat
7.15.35.1,kāmādibhir anāviddhaṁ
7.15.35.2,praśāntākhila-vṛtti yat
7.15.35.3,cittaṁ brahma-sukha-spṛṣṭaṁ
7.15.35.4,naivottiṣṭheta karhicit
7.15.36.1,yaḥ pravrajya gṛhāt pūrvaṁ
7.15.36.2,tri-vargāvapanāt punaḥ
7.15.36.3,yadi seveta tān bhikṣuḥ
7.15.36.4,sa vai vāntāśy apatrapaḥ
7.15.37.1,yaiḥ sva-dehaḥ smṛto ’nātmā
7.15.37.2,martyo viṭ-kṛmi-bhasmavat
7.15.37.3,ta enam ātmasāt kṛtvā
7.15.37.4,ślāghayanti hy asattamāḥ
7.15.38-39.1,gṛhasthasya kriyā-tyāgo
7.15.38-39.2,vrata-tyāgo vaṭor api
7.15.38-39.3,tapasvino grāma-sevā
7.15.38-39.4,bhikṣor indriya-lolatā
7.15.40.1,ātmānaṁ ced vijānīyāt
7.15.40.2,paraṁ jñāna-dhutāśayaḥ
7.15.40.3,kim icchan kasya vā hetor
7.15.40.4,dehaṁ puṣṇāti lampaṭaḥ
7.15.41.1,āhuḥ śarīraṁ ratham indriyāṇi
7.15.41.2,hayān abhīṣūn mana indriyeśam
7.15.41.3,vartmāni mātrā dhiṣaṇāṁ ca sūtaṁ
7.15.41.4,sattvaṁ bṛhad bandhuram īśa-sṛṣṭam
7.15.42.1,akṣaṁ daśa-prāṇam adharma-dharmau
7.15.42.2,cakre ’bhimānaṁ rathinaṁ ca jīvam
7.15.42.3,dhanur hi tasya praṇavaṁ paṭhanti
7.15.42.4,śaraṁ tu jīvaṁ param eva lakṣyam
7.15.43-44.1,rāgo dveṣaś ca lobhaś ca
7.15.43-44.2,śoka-mohau bhayaṁ madaḥ
7.15.43-44.3,māno ’vamāno ’sūyā ca
7.15.43-44.4,māyā hiṁsā ca matsaraḥ
7.15.45.1,yāvan nṛ-kāya-ratham ātma-vaśopakalpaṁ
7.15.45.2,dhatte gariṣṭha-caraṇārcanayā niśātam
7.15.45.3,jñānāsim acyuta-balo dadhad asta-śatruḥ
7.15.45.4,svānanda-tuṣṭa upaśānta idaṁ vijahyāt
7.15.46.1,nocet pramattam asad-indriya-vāji-sūtā
7.15.46.2,nītvotpathaṁ viṣaya-dasyuṣu nikṣipanti
7.15.46.3,te dasyavaḥ sahaya-sūtam amuṁ tamo ’ndhe
7.15.46.4,saṁsāra-kūpa uru-mṛtyu-bhaye kṣipanti
7.15.47.1,pravṛttaṁ ca nivṛttaṁ ca
7.15.47.2,dvi-vidhaṁ karma vaidikam
7.15.47.3,āvartate pravṛttena
7.15.47.4,nivṛttenāśnute ’mṛtam
7.15.48-49.1,hiṁsraṁ dravyamayaṁ kāmyam
7.15.48-49.2,agni-hotrādy-aśāntidam
7.15.48-49.3,darśaś ca pūrṇamāsaś ca
7.15.48-49.4,cāturmāsyaṁ paśuḥ sutaḥ
7.15.50-51.1,dravya-sūkṣma-vipākaś ca
7.15.50-51.2,dhūmo rātrir apakṣayaḥ
7.15.50-51.3,ayanaṁ dakṣiṇaṁ somo
7.15.50-51.4,darśa oṣadhi-vīrudhaḥ
7.15.52.1,niṣekādi-śmaśānāntaiḥ
7.15.52.2,saṁskāraiḥ saṁskṛto dvijaḥ
7.15.52.3,indriyeṣu kriyā-yajñān
7.15.52.4,jñāna-dīpeṣu juhvati
7.15.53.1,indriyāṇi manasy ūrmau
7.15.53.2,vāci vaikārikaṁ manaḥ
7.15.53.3,vācaṁ varṇa-samāmnāye
7.15.53.4,tam oṁkāre svare nyaset
7.15.53.5,oṁkāraṁ bindau nāde taṁ
7.15.53.6,taṁ tu prāṇe mahaty amum
7.15.54.1,agniḥ sūryo divā prāhṇaḥ
7.15.54.2,śuklo rākottaraṁ sva-rāṭ
7.15.54.3,viśvo ’tha taijasaḥ prājñas
7.15.54.4,turya ātmā samanvayāt
7.15.55.1,deva-yānam idaṁ prāhur
7.15.55.2,bhūtvā bhūtvānupūrvaśaḥ
7.15.55.3,ātma-yājy upaśāntātmā
7.15.55.4,hy ātma-stho na nivartate
7.15.56.1,ya ete pitṛ-devānām
7.15.56.2,ayane veda-nirmite
7.15.56.3,śāstreṇa cakṣuṣā veda
7.15.56.4,jana-stho ’pi na muhyati
7.15.57.1,ādāv ante janānāṁ sad
7.15.57.2,bahir antaḥ parāvaram
7.15.57.3,jñānaṁ jñeyaṁ vaco vācyaṁ
7.15.57.4,tamo jyotis tv ayaṁ svayam
7.15.58.1,ābādhito ’pi hy ābhāso
7.15.58.2,yathā vastutayā smṛtaḥ
7.15.58.3,durghaṭatvād aindriyakaṁ
7.15.58.4,tadvad artha-vikalpitam
7.15.59.1,kṣity-ādīnām ihārthānāṁ
7.15.59.2,chāyā na katamāpi hi
7.15.59.3,na saṅghāto vikāro ’pi
7.15.59.4,na pṛthaṅ nānvito mṛṣā
7.15.60.1,dhātavo ’vayavitvāc ca
7.15.60.2,tan-mātrāvayavair vinā
7.15.60.3,na syur hy asaty avayaviny
7.15.60.4,asann avayavo ’ntataḥ
7.15.61.1,syāt sādṛśya-bhramas tāvad
7.15.61.2,vikalpe sati vastunaḥ
7.15.61.3,jāgrat-svāpau yathā svapne
7.15.61.4,tathā vidhi-niṣedhatā
7.15.62.1,bhāvādvaitaṁ kriyādvaitaṁ
7.15.62.2,dravyādvaitaṁ tathātmanaḥ
7.15.62.3,vartayan svānubhūtyeha
7.15.62.4,trīn svapnān dhunute muniḥ
7.15.63.1,kārya-kāraṇa-vastv-aikya-
7.15.63.2,darśanaṁ paṭa-tantuvat
7.15.63.3,avastutvād vikalpasya
7.15.63.4,bhāvādvaitaṁ tad ucyate
7.15.64.1,yad brahmaṇi pare sākṣāt
7.15.64.2,sarva-karma-samarpaṇam
7.15.64.3,mano-vāk-tanubhiḥ pārtha
7.15.64.4,kriyādvaitaṁ tad ucyate
7.15.65.1,ātma-jāyā-sutādīnām
7.15.65.2,anyeṣāṁ sarva-dehinām
7.15.65.3,yat svārtha-kāmayor aikyaṁ
7.15.65.4,dravyādvaitaṁ tad ucyate
7.15.66.1,yad yasya vāniṣiddhaṁ syād
7.15.66.2,yena yatra yato nṛpa
7.15.66.3,sa teneheta kāryāṇi
7.15.66.4,naro nānyair anāpadi
7.15.67.1,etair anyaiś ca vedoktair
7.15.67.2,vartamānaḥ sva-karmabhiḥ
7.15.67.3,gṛhe ’py asya gatiṁ yāyād
7.15.67.4,rājaṁs tad-bhakti-bhāṅ naraḥ
7.15.68.1,yathā hi yūyaṁ nṛpa-deva dustyajād
7.15.68.2,āpad-gaṇād uttaratātmanaḥ prabhoḥ
7.15.68.3,yat-pāda-paṅkeruha-sevayā bhavān
7.15.68.4,ahāraṣīn nirjita-dig-gajaḥ kratūn
7.15.69.1,ahaṁ purābhavaṁ kaścid
7.15.69.2,gandharva upabarhaṇaḥ
7.15.69.3,nāmnātīte mahā-kalpe
7.15.69.4,gandharvāṇāṁ susammataḥ
7.15.70.1,rūpa-peśala-mādhurya-
7.15.70.2,saugandhya-priya-darśanaḥ
7.15.70.3,strīṇāṁ priyatamo nityaṁ
7.15.70.4,mattaḥ sva-pura-lampaṭaḥ
7.15.71.1,ekadā deva-satre tu
7.15.71.2,gandharvāpsarasāṁ gaṇāḥ
7.15.71.3,upahūtā viśva-sṛgbhir
7.15.71.4,hari-gāthopagāyane
7.15.72.1,ahaṁ ca gāyaṁs tad-vidvān
7.15.72.2,strībhiḥ parivṛto gataḥ
7.15.72.3,jñātvā viśva-sṛjas tan me
7.15.72.4,helanaṁ śepur ojasā
7.15.72.5,yāhi tvaṁ śūdratām āśu
7.15.72.6,naṣṭa-śrīḥ kṛta-helanaḥ
7.15.73.1,tāvad dāsyām ahaṁ jajñe
7.15.73.2,tatrāpi brahma-vādinām
7.15.73.3,śuśrūṣayānuṣaṅgeṇa
7.15.73.4,prāpto ’haṁ brahma-putratām
7.15.74.1,dharmas te gṛha-medhīyo
7.15.74.2,varṇitaḥ pāpa-nāśanaḥ
7.15.74.3,gṛhastho yena padavīm
7.15.74.4,añjasā nyāsinām iyāt
7.15.75.1,yūyaṁ nṛ-loke bata bhūri-bhāgā
7.15.75.2,lokaṁ punānā munayo ’bhiyanti
7.15.75.3,yeṣāṁ gṛhān āvasatīti sākṣād
7.15.75.4,gūḍhaṁ paraṁ brahma manuṣya-liṅgam
7.15.76.1,sa vā ayaṁ brahma mahad-vimṛgya-
7.15.76.2,kaivalya-nirvāṇa-sukhānubhūtiḥ
7.15.76.3,priyaḥ suhṛd vaḥ khalu mātuleya
7.15.76.4,ātmārhaṇīyo vidhi-kṛd guruś ca
7.15.77.1,na yasya sākṣād bhava-padmajādibhī
7.15.77.2,rūpaṁ dhiyā vastutayopavarṇitam
7.15.77.3,maunena bhaktyopaśamena pūjitaḥ
7.15.77.4,prasīdatām eṣa sa sātvatāṁ patiḥ
7.15.78.1,śrī-śuka uvāca
7.15.79.1,kṛṣṇa-pārthāv upāmantrya
7.15.79.2,pūjitaḥ prayayau muniḥ
7.15.79.3,śrutvā kṛṣṇaṁ paraṁ brahma
7.15.79.4,pārthaḥ parama-vismitaḥ
7.15.80.1,iti dākṣāyaṇīnāṁ te
7.15.80.2,pṛthag vaṁśāḥ prakīrtitāḥ
7.15.80.3,devāsura-manuṣyādyā
7.15.80.4,lokā yatra carācarāḥ
